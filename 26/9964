P>
	Дали на прага, миг преди онази зима
	да покрие за последно, косите ми във бяло,
	и леденият вятър да свие моите устни,
	ще мога пак да те открия?…
	Да бъда пак задъхан, да ти купя цвете
	И там — под пролетния дъжд, на спирката да чакам,
	да видя цветния чадър, и ти да бързаш…
	Под стъпките ти локвите да станат цветни,
	и аз да сещам мократа ти длан в дланта ми…
	Тогава — под дъждът, цветя ще никнат по паважа
	и релсите на бързия трамвай ще станат струни.
	Когато ги докосна — като арфа,
	ще ронят звън очите ти, ще бъдем толкова млади…
	Дори за миг, дори за ден, преди да дойде зимата
P$
