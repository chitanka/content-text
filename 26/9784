P>
	Към хоризонта изпъната
	и мътно заблестяла,
	денонощно забързана
	магистрала…
	Магистрала, гладко свързала
	далечни земи и хора —
	без да поглежда встрани,
	без да вижда
	нагоре…
	Магистрала, безспир летяща
	в две обратни посоки.
	И събрала в паметта си
	надежди
	и катастрофи.
	Магистрала, шумно сближила
	едни тържища с други.
	И направила дните ни
	еднакво равни
	и луди.

	Но спрете за миг, човеци!
	Млъкнете за миг, мотори!
	И ще видите горе
	пътеката —
	встрани от бясната скорост…

	Пътека с бавни завои
	край дървета, скали и мъх…
	Но която
	единствено води
	към
	високия връх.
P$
