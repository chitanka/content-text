P>
	Като каната отсреща — празна,
	сред фасове и дим, и женски кикот, пияна
	душата ми мълчи, а вънка се разсъмва.
	Посрещнах утрото… не съм го срещал. Тука
	пак пих, димях и май че плаках… Съмна.
	И пак посягам — кана вино, келнер! Нека!
	Със първите петли е тръгвал моя дядо
	на нивата — да рови във земята с пръсти.
	Наздраве, дядо!… Ето ти земята!
	На гроба ти расте трева и няма кръст, кандило.
	А аз съм тук… Аз и кана вино.
	И няма нищо хубаво… И нищо грозно.
	Не съм поет, брадясал и отчаян,
	не съм бунтар, не съм герой… Наздраве, дядо!
	Мечтая баня, топла супа, нежност…
	… Сервитьорът се прозя и ме погледна.
P$
