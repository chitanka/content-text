P>
	Човек и без храна в килера,
	и с празни рафтове, живее.
	Помага му смъртта, страхът от нея.
	(А гладният човек съм аз и не от вчера.)

	Печално е, но сякаш бог е сляп —
	не иска той от своя трон да слезе
	да избоде очите на онези,
	виновните, че нямам хляб.

	Гордея се със свойта нищета и вече знам:
	единствено магарето нахално
	от ударите със камшик не го е срам

	и новобранецът на пост с мечти всевишни,
	и ученикът, който след учителска похвала
	си хапва у дома компот от вишни.
P$
