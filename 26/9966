P>
	Да можех да си тръгна — хей така — внезапно.
	С усмивка на хлапак, заварен да се милва.
	Смутено да се вдигна, да падне чаша с вино.
	Жена ми да ме гледа, а аз да и намигна.
	Зад мен да блъсна стола, нарочно — да се счупи.
	Стопанката да ахне, а аз да и подсвирна.
	И всички да замлъкнат, една жена да писне,
	а аз да и опипам закръгления задник.
	Да бъде неприлично, да стане страшна свада.
	Жена ми да припадне, мъжете да политнат.
	А аз да се усмихвам и кротко да си ида.
	По — звучно от псувня, вратата да затворя.
	И вече да ме няма… Да тракат колелата
	на онзи влак случаен, в движение ще сляза.
P$
