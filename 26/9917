P>
	Шепне дъждът…
	Като от вълна мъглата
	къса кълба по дърветата. Долу, реката
	сякаш се крие под върби и сред пара,
	само белите патки мъдруват във нея.
	Дреме селцето.
	Край дуварите никого няма.
	От двора куче лавва и спира.
	И звънец се дочува, преживя някъде крава.
	За вода се понесла една немощна баба.
	Дишам дълбоко.
	Мирише на земя и погача.
	На дъжд и на есен, на нещо старо и здраво.
	Бди, моля те, Господи, над това българско село!
	Аз съм мокър и чист, и усмихнат, и нужен.
P$
