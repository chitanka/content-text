P>
	Едва роден, и нож държах в ръката.
	Казват — жребий лек.
	Но нещо друго искаше душата —
	и взех перото, все пак съм човек.

	Изгаря ме и стене верността.
	Казват — той обича.
	Помилвай ме, свещена простота —
	аз просто с тебе се развличам.

	Не помня, но и не забравям.
	Казват — как така?
	Изгубеното в тоя свят остава,
	намерено от нечия ръка.

	Стихии всемогъщи ме връхлитат.
	Казват — ще умре.
	Чух толкова неща, че предпочитам
	да замълча. Така е по-добре.
P$
