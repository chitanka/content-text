P>
	Под сводовете, в храма…
	Където само свещите пращят
	и дигат пламък горе към небето…
	Където с тиха жалост и утеха
	не свалят погледи от мен светците.
	Душата ми е в своя дом.
	За себе си не искам прошка.
	Нито ще се моля.
	Прекланям се и прося чудо,
	за грешния, за болния, за оня
	неискащ да посрещне вечерта…
	Защото те и аз — едно сме.
	Иконите ме гледат кротко
	зад свещите с неземна благост.
P$
