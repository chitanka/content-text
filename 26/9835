P>
	И улиците днес продават свещи
	от претопените усмивки
	на душите ни.
	И те са някак си
	по-малко грешни
	след храмове
	пияни от измисляне.
	И улиците днес са малки —
	такива
	вечно си останаха.
	И хвърляха в сърцата им
	безумни камъни…
	със жаждата
	за по-голямо.
	И някъде,
	където не сънува,
	а цял живот
	не спи небето,
	лежи едно кандило счупено,
	в „земята на убитите поети“.
	Лежи и тихо си измисля
	целувката на кървавия вятър —
	прострелян
	и с юнашка риза,
	венчан
	за бялото разпятие.
	А звездите нощем пият вино
	лудо като самодивски огън.
	И един войвода
	цял живот обичат…
	И реките пеят
	с дива болка.
	А земята веза пак молитви
	с изранените от обич шепи.
	И отново ще е хубава,
	и ничия…
	Ще е земята вечна
	…на Поета.
P$
