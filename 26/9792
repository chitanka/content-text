P>
	„…после да дойде безумният кървав Април,
	после да дойде и Янтра с водите си стръмни.
	Да сварим, се моля — да сложим под Турско фитил.
	И сит на покорство, светът ни тогава да гръмне.
	Но нехае селякът. Кротува. От гнет доубит,
	до харман не подгъва из нивите агови крак,
	вечер във кръчмата псува и ляга пребит,
	а когато заспи, не сънува байраци, а впряг.
	А ние сме още във Гюргево. Още е зима.
	С България, милата, само ледът ни дели.
	През този на Дунава хиляди пътища има,
	онзи — в душите — само със кръв се топи.
	Готов съм за смърт и дано някой ден ме намери.
	Но дойде ли, Боже — спаси ме от гняв и от студ:
	нека не видя как в тъмното водят потеря
	българи с брадви в ръцете…“

	И Господ го чу.
P$
