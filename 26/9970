P>
	Тази сутрин паркът е мокър и тъжен.
	Само свраки се разхождат из него.
	Пейките са потъмнели и мокри — сълзите
	на разлюбени влюбени и жални несрети.
	Аз дойдох, а какво ли намирам в алеите?
	Не получих покой на нощта под одеалото.
	И кафето не пих, сутринта бе сприхава.
	Скрих се на завет, под дървета, край храстите.
	Само крадливите цигани се вглеждат в лицето ми
	питащо.
	Изморих се от ходене, а алеите — пусти са.
	Свраки и врани спорят със мене прегракнало.
	Газя из локвите, горчи от цигарите.
	А небето над мен, раздира корем по дърветата —
	бременно, тежко — ще проплаче след малко.
	Аз вървя, не намирам покой и излишен съм.
	В парка е пусто без тебе.
P$
