P>
	Май не чух — телефонът ли нещо обърка,
	но просветна в следобеда топло и весело,
	че ме питаше с някаква сестринска мъка:
	„От дома се обаждам, кажи ми, добре ли си?“

	Как ли съм? Педя радостен, лакът намръщен —
	път огазих, захапал в зъбите душица,
	и облегнат на глуха от бурени къща
	топля мокри крила на останала птица.

	С двете длани —
	две сгърчени в мъх керемиди,
	чий ли огън опазих до днес тъй отчаяно?
	От живота ми как не можах и да видя
	кой си прави гаргара на топличко с чая?

	Гъл-гъл-гъл… И добре ли си, чувам отнякъде.
	Моя мила сетрице, бедняк съм на вести
	и добре, че под лунното време на мрака
	ти не стана на мойта несрета невеста.

	Чуй ме, чуй ме — пелтечат объркани жици.
	Всичко в ред е и някак си странно съм весел!
	Сълнце-дъжд, светло-тъмно е, моя сестрице,
	Слънце-дъжд, нейде мечка се жени. Добре съм!
P$
