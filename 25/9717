P>
E>
	(След прочитанието вестник „Търн. конституция“)
E$

	Не осъждайте ме, хора,
	че пак дигам шум и врява.
	Имам жалба, що да стора?
	Крясъкът облага дава.

	С много скърби съм претварен,
	за народа сърце стене.
	Как да бъда благодарен?
	Влезте в мойто положенье.

	Тук се вършат адски вещи,
	деспотизмът ни поглъща:
	тоя Батенберг зловещи
	конституцьята повръща.

	Да, повърна я коварно,
	дор аз пишах в „Кукуригу“,
	туй — свидетелство е вярно,
	че пропадаме под иго.

	Днес без мен върват колата
	и указите се пишат,
	туй не значи л’че печата
	и свободата не дишат?

	Па и тоз Цанков лукави
	стори подлост непростима:
	нам позорът той остави,
	славата самси я взима.

	Как не бе анатемосван
	в „Свирка“ той, но всичко смеля!
	Вижте, и днес тоз халосан
	не си дава портофеля.

	И продажните газети
	днес подкрепят го наздраво,
	дори мерзките поети
	казват ми, че нямам право.

	Затова и аз сега-на,
	отмъщавам много люто:
	честно име не остана
	веч от мене незаплюто.

	Но корете ме, че лайъ…
	Поне вий сте с глави бистри.
	Вий не знайте как страдайъ,
	вий не сте били министри.

@@	Пловдив, 12 януари 1884
P$
