P>
	Дъжд, или повече сняг… Сред блестящите локви
	скитат клошари, аз ги гледам и тъжно е.
	Все вали, сякаш кал от небето
	се сипе и цапа прозореца… Не виждам далеко.
	Или очите ми станаха мътни.
	Аз съм стар, уморен, и цигарата мачкам умислено.
	Капките драскат в стъклото, и е тихо, безсмислено
	Вънка светът е такъв — по неделному — простичък.
	Размахват ръкави пранета, и пияни клатушкат се.
	Две момчета се целуват на ъгъла… тръгнаха,
	вплели длани в едно, като истински влюбени.
	Прекръсти се бабата с кучето, кучето мокро е
	изпика се смирено до храста, аз го гледам и скучно е.
	Нека вали… да е скръбно, изкаляно.
	Мачът гледат мъжете и псуват ракиено.
	Край децата се нервят жените.
	Мокро и сиво е.
	Аз съм бял и добър
	щом със болка се вглеждам във локвите.
P$
