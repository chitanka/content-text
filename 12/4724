P>
E>
	Et une voix sortit de l’ombre et dit: Non!
@	V. Hugo
E$

	Отзивчивий гранит беседва с мен.
	Веднъж викнах — в един горчиви час:
	„Аз сам съм пак! Се сам! Скали, кат вас,
	в пустиня съм!… Ох, туй усамотенье
	до края ли ще ме дружи — всегда?“
		Скалата рече: — Да!

	„Познах живота аз… Душа усърна
	на грижи, скръб, измами в вечен плян.
	Мечта подир мечта и блян по блян
	разсяха се… О, няма пак да зърна
	на младостта си светлите дене!“
		Скалата рече: — Не!

	„Аз висоти стигнах — и в бури влезнах,
	аз славата вкусих — и злъчка пих,
	от гневний зъб на завистта патих,
	из боя горд, но с рани зли излезнах —
	злокобна мойта е била звезда!“
		Скалата рече: — Да!

	„Аз работих и сях, пях с вяра жежка
	във чест, в добро, във правда, но съзрях
	море злини, срамът на трон видях.
	О, камък, дай ми твоята мъртвешка
	коравост — да не чувствувам поне!“
		Скалата рече: — Не!

	Кога умра — туй сърце ще немее!
	Тогаз дано друг песник вдъхновен,
	на нов век син, и по-честит от мен,
	триумфа на Доброто да възпее
	и края на неправди и вражди!

	Гранит, мълчиш! Защо не казваш: Да?

@@	Станция Лакатник
P$
