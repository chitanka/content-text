P>
E>
	Parla!
@	Mic. Ang.
E$

	Кога великият художник римски
	вълшебно мъртвий мрамор оживи
	и на Мойсея ликът исполински
	пред него горд и страшен се яви,

	той впи очи в грамадното си дяло:
	„О, камък! В теб си геният излях,
	аз образ дадох ти, и кръв, и тяло,
	вдъхнах ти мисъл и душа ти влях.

	Творец съм твой, и бог, и се гордея!“
	И, блед, настръхнал, полудял дори,
	той грабна чука и блъсна Мойсея
	в коляното, кат викна: „Говори!“

@@	Рим
P$
