P>
	В тоз горски свят, в тоз въздух, таз свобода —
	навред за песни извори бог гуди;
	на вдъхновенья живи майка — таз природа
	при всяка стъпка в мен хармоний буди.

	Душата ми превърна се на лира:
	тя ек е, отзив, стон, химн, песен цяла;
	там, дето други нищо не съзира,
	тя рой цветя събира, ожедняла.

	Чаровний вид, картината сурова —
	еднакво звукове им мен изваждат,
	един цветец, шум, спомен… ритма нова —
	цял мир разкриват, цели песни раждат!
P$
