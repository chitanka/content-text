P>
	Не ще забрави никога сърцето
	омайно миналите сладки часове
	и мили спомени ще пази то, додето
	невярна смърт навеки го скове…

	Какво от туй, че пъкъл в мене стене,
	какво от туй, че гробът ме зове! —
	Аз нося блян в гърдите си сломени
	от прежните щастливи часове!

	А хиляди — кат мен с разбити сили —
	ще се простят с живота си унил,
	без щастье радостно да са сетили,
	в сърце си без да носят спомен мил…
P$
