P>
	Таз нощ на Палатинский хълм се дава
	пир страшен. Празва римската тълпа
	и кесар с пламъци я осветлява
	на живи человечески тела!

	Във катакомбите все жаловити
	пристигат вести. Всяка вест гласът
	задуша на молящите в гърдите
	и вопли екват горки в всеки кът.

	Внезапно слушат, химна се раздава
	и блясък чуден всички ослепява.
	О, дивна радост! Зад разкритий храм

	всред праведници с венци на главите
	Исуса гледат, кат сияй в тъмите
	на кръста святий с лучезарний плам!
P$
