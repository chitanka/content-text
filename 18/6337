P>
	Защо дъхът е даден на цветята?
	Защо вълните, морските, шумят?
	Защо тъй сяйно греят небесата?
	Защо елмазните звезди трептят?

	Защо, като в море, безспир в душата
	на глухи бури чуе се гласът?
	Защо, като вълна подир вълната,
	желанья трепетни се там струят?

	Защо с болежки сладки се й томила
	на толкова мечти от светлий плам?
	Защо надежди златни е кърмила,

	когато всички ще изтлеят там
	безследно, кат забравени кандила,
	във запустял и изставен храм?
P$
