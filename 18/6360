P>
	Бесней ли буря и реват вълните
	посред разсвирепелите стихий,
	аз виждам кораб със мачти разбити,
	кой всуе търси път да си пробий.

	И гледам: ту го дигат вълни бясни,
	ту в бездни черни с рев го повалят
	и счувам вопли и беди ужасни
	в духа ми разтреперан се вестят.

	И мисля за друг кораб, кой се бори
	всред буря зла, с беснеющи вражди
	и страсти, и неистови раздори.

	О, боже! Опази го от беди,
	към светли и спокойни кръгозори,
	на път спасителен го изведи!
P$
