P>
	Животът, друже мой, е вещ ужасна.
	Враг безпощаден стъпките следи
	на тоз, кой падне във борбата бясна,
	дорде го смаже в мъки и беди.

	Сърцето диша глухо озлобленье,
	кат бухал черен своето гнездо
	в гърдите свива мрачното съмненье
	и с сляп, кръвнишки бяс гризе ги то.

	От мен си не отвърна ти главата,
	не побоя се, че оставаш сам,
	за мойте рани сълзи си балсам

	ми даде. Благославям аз теглата,
	че в тях познах как чиста ти й душата,
	за мене колко обич крий се там.
P$
