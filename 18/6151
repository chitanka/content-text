P>
	За старий свят настават сетни дни;
	разкъсват се верига след верига —
	и над самите му развалини
	на правдата олтарът се въздига.

	Отлита непрогледна тъмнина,
	огрява слънце сънни небосклони.
	И гордо вее свойте знамена
	безбройна рат, безбройни легиони.

	В очите утренни лъчи горят,
	не ги смущава страх от тъмни срещи,
	че пред сдружената им сила мрат
	нагнет и мъка сенките зловещи.

	Намериха те търсения брод
	и виждат бряг във пурпурна позлата…
	О, светла вяра в новия живот,
	как сгряваш и повдигаш ти сърцата!
P$
