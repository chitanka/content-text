P>
	Под черний кипарис седя сами,
	потопен мълком в свойта скръб безмерна,
	над мене в гъстите листа шуми
	и гали ме прохладата вечерна;

	и мойте тъжни мисли носи тя
	далеч при таз, която е грабнала
	от мойта пламенна любов смъртта,
	и тук в край чужди неутешимо жаля.

	Умът всред святи спомени лети,
	сърцето тихо моли се и стене;
	природата, мен чини се, трепти

	и цяла плаче и се моли с мене,
	и сладко сълзите текат тогаз:
	в скръбта честит дори се сещам аз.
P$
