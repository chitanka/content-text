P>
	И рекъл бях аз: зимата измина,
	за мен настават пак тъжовни дни;
	на радостта в мен чувството загина:
	как може пролетта да ме плени?

	О, пролет, що си с мъх зелен обвила
	и голата, безплодната скала,
	зачух в въздуха птича песен мила
	и тя душата ми в празника ти сля!

	О, пролет! Светлей горе в небесата,
	играй в вълните, шумоли в лесът,
	пей с славея, благоухай с цветята!

	На всички, кои пъшкат под гнетът
	на нуждата жестока, на теглата,
	о, пролет, мир, надежда дай в душата!
P$
