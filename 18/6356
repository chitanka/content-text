P>
	Днес светъл е байрям. На муезина
	от минарето спуща се гласът.
	Към старата джамия със стотина
	засмени богомолци се стремят.

	Внезапно стар дервиш пред тях застана
	и грозен, с глас гръмлив извика тям:
	— Махнете се, кои през рамазана
	закон и пост потъпкахте без срам!

	Изсред тълпата, няма от тревога,
	отстъпи просяк един, гол почти,
	но тук дервишът с ръце го обви:

	— Не е за теб заповедта ми строга,
	виновните мълчат… Блажен си ти,
	защото не посмя да лъжеш бога!
P$
