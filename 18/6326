P>
	О, не, не питам веч съдбата
	какъв тя жребий готви мен.
	Сипнаха въз мен теглата,
	горчила нови всеки ден
	в живота ми отрова леят
	и вече преклоних глава.
	О нека, нека ми се смеят!
	Кат кухи, глупави слова
	самите ми дори страданья
	в душата ми сега кънтят.
	Простих се с всичките желанья,
	не търся щастие в светът,
	ни радост, сладки наслажденья.
	Преминах най — добрия път
	и само тежки огорченья
	стрелнаха си въз мен ядът.
	И мъки, и беди изпитах.
	За искрени души ламтях,
	на лицемери зли налитах
	и зло, и подлост аз срещнах!
	Видях подлецът тържествува,
	видях талантът унизен
	и всеки, честно що ратува,
	осмеян и опозорен!
	И смислювам днес това време,
	когато с идеали упоен
	и жъден за мечти големи,
	в доброто вярвах възторжен.
	Душата ми е мъчалива,
	препълнена с мрачна тъга,
	и кат насмешка зла, горчива
	представя ми се то сега!
P$
