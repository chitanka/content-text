P>
#	I

	Кога ли аз ще мога, далече от мъглите
	на шумний град, далече от грижа и тъга —
	да вдъхна очарован свеж лъх посред горите,
	на езеро кристално приседнал край брега?

	Но повече желал бих край тебе в упоенье,
	море, любима люлко на първите ми дни,
	да слушам плачовете на чайките пред мене,
	от пяната разведрен на твоите вълни.

	Че зимата ранила не плаши ме — разпръсвах
	вси дарове вълшебни на свойта пролет аз,
	и гроздът, що наесен узрея, не откъсвах,
	от другите пожънат бе пълният ми клас…


#	II

	Тъй дълго лукавата нощ ме гнети!
		На своя прозорец, сломен,
	о, утрина свежа, аз чакам, аз бдя —
		побързай да блеснеш над мен!

	Ела, ще се пръсне светликът ти злат
		спокойно във мойте гърди,
	тъй както прецежда по тъмний листак,
		приемат го тихи води.

	Ела и огледай се в погледа мой
		о, ден, о, живителен зрак,
	че с всеки свой удар сърцето ви днес
		пристъпя към вечния мрак!
P$
