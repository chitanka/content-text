P>
	С омая чудна грей нощта. Звезди
	една по друга сипят се в небето.
	С омая чудна грей нощта. Мечти
	и мен изгряват трепетни в сърцето.

	О, боже мой, защо си обещал
	човека на страдания? Тъгата
	защо съпътница си нему дал?
	Защо в горчила трови се душата?

	Животът кораб мрачен е, кой плува
	в море от сълзи, горести, беди;
	безспир метежна буря го вълнува.

	Защо нощта обсипва се с звезди?
	Защо в бедите, сред кои минува
	животът ни, примесват се с мечти?
P$
