P>
	— От хорски думи хас не струвай,
	на свой път, с своите крака!
	Живей и много не мъдрувай!
	Сега светът върви така!
					— Така…

	— Жена защо ти й — толкоз много
	жени всеобщи има днес,
	ще найдеш място, слава Богу —
	знай, вятърът е туй свест и чест!
					— Хм…чест…

	— А щом сполучиш да достигнеш
	на служба в висшата среда,
	глей нещо едро да задигнеш
	за запас в напаст и беда!…
					— Е, да…

	— Когато старост пък настане,
	спокойно почини си — зер
	тоз свят на теб не ще остане!
	Какво ще пийш: вермут, амер?
					— Амер.
P$
