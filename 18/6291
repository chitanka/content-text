P>
D>
	На г-ца М. А-ва
D$

	В забрава и нега почивам
	на бялата огнена гръд
	и жадно, и с страст се опивам
	на устни ти сладки с дъхът.

	Аз слушам сърце ти как стене,
	изпълнено с луди мечти,
	как трепетно думи смутени,
	замаяна, шепнеш ми ти —

	и сещам, че чезне полека
	у мен и разум, и свяст…
	Но жаден съм тъй, че довека
	бих пил тая пагубна страст!

	О, дай ми ръчиците мали,
	с усмивка ме ти погледни,
	па поврага тъмни печали,
	минали и бъдни злини!

	Дни бъдни? — О, болката люта
	не искам на техний хомот! —
	С едничка подобна минута
	нек стопим безсмислен живот!
P$
