P>
	Понеже Случаят благоволи
	и тази нощ да бъда без квартира,
	пък аз съм уж поет и мойта лира
	настинала би в нощните мъгли —

	ще ида аз в участъка и там
	ще кажа на любезните стражари:
	здравейте, мои братци и другари,
	на Аполона за кашмер и срам!

	Дойдох, обезквартирен във нощта,
	да спя под ваште хъркания мъжки
	и да получа наниз гойни въшки,
	кат жрез на истинската красота!

	И те ще ме приемат с усмех благ,
	до дън-душа честито-умилени —
	и ще напишат критика за мене
	под формата на полицейски акт.
P$
