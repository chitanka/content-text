P>
	Кога от своето уединенье
	съгледам всред обширното море,
	под бляска чудний на лучи засмени
	кораб вълните бързо да поре,

	със сълзи благославям на очите
	онез, които носи в тайнствен път.
	Кой знае на колцина там гърдите
	кат мен за милий родний край тъжат!

	Каква струя от радост тям в сърцата
	сега от необятний шир се лей!
	О, дайте ми родината ми свята!

	Омразата несносно ми тегней;
	не мест, не злоба иска мен душата:
	за сладки сълзи, за любов жадней.
P$
