P>
	За утре щедро ми обричаш
	нектар във сребърни потири…
	О, зная — много ме обичаш
	и не обричаш на шега,
	не не е лошо и сега
	да хвърлим още две-три бири…
	А?

	За утре пури ми обричаш,
	цената на които пари…
	О, зная — много ме обичаш
	и не обричаш на шега,
	но не е лошо и сега
	да свием още две цигари…
	А?

	За утре щедро ми обричаш
	палати — блясък и омая…
	О, зная — много ме обичаш
	и не обричаш на шега,
	но не е лошо и сега
	да пренощувам в твойта стая…
	А?
P$
