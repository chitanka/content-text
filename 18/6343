P>
	Облени с бляск и злато, сипят се вълните,
	спят бреговете в свойте синева:
	кат в храм молитвен-на гърдите
	със упоенье климвам аз глава.

	От ширния простор едва чут глас
	в душа ми тихо, кротко се разлива
	кат песента на майка, в нощен час
	детенцето си нежно що приспива.

	Ни жал, ни скръб сърцето не терзай;
	кат роб след своето освобожденье
	в мечти от радости и наслажденье

	то носи се, трепери и сияй.
	О, тоз вълшебен час на мир, забвенье
	да би могъл да няма нивга край!
P$
