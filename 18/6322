P>
	Торба и тояга, торба и тояга…
	по цял ден се скитам из прахът, калта.
	Пече ли слънцето, порой ли наляга,
	влача се едноман и само нощта
	на моята снага, и тъй веч изгнила,
	подлива по малко от своят елей.
	Но щом е на изток зората избила
	и в гъстото храстье славеят запей,
	сънят, този дар на природата — майка,
	отбягва от мене — костите болят.
	И ставам, и цял ден низ пътя се вайкам.
	Ръце ми треперят, крака ми тежат.
	Но нямя пак друго какво да се прави:
	у дома край къта старата лежи.
	Ех, боже, прости ме, едва л’ ще оздрави,
	но мен като камък на сърце лежи…
	Да, аз судни мъки със нея патих:
	но вижда се, богу аз много съгреших…
	Тъй съдено било: на стари години
	с просия да мина тоз мътния свет…
	А тъй ли то беше, когато в младина
	аз, пълен с надежди, сал гледах напред!…
	Три сокола — сина войната грабна ми,
	къщица, добитък и всичко хвръкна.
	Аз все се надявах и мислех: не сами
	в тоз свят ний остаяме, има една
	и силна, и щедра ръка да помага,
	има и добри приятели, но
	тез мои надежди ойдоха наврага
	и мен ми остана веч само една:
	торба и тояга, торба и тояга!

@@	Кюстендил, юлий 1883
P$
