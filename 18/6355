P>
	Далече планината се белее;
	към родний милий край умът лети,
	де редом по полето сняг блести
	и искри от белезнина пилее.

	Край собата нажежена седят
	баща ми, брат ми и сестри, роднини
	и за студът, за тежките години
	ил може би за мене хоратят.

	Ще минат, думат, тия дни студени,
	ще дойде пролетта и цветний май
	и на раздялата ще туря край.

	О, боже мой, сърцата ни, сломени
	от толкоз горест, денят въжделени
	ще видят ли над нас да възсияй?
P$
