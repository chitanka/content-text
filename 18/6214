P>
	От теб научих, татко наш, че трябва
	от всяка земна скръб да се оставя,
	да се тревожа „колкото за хляба“ —
	и пред виното сметки да не правя.

	От теб научих, татко, че загазя
	до шия, който дири вред кредити,
	и че най-после в брачна примка влазя
	и най-изпечения пред жените.

	Но научи ме, татко наш, що тряба —
	за да се срещаме с глада по-рядко,
	да не намирам силна всяка баба
	и лъчезарно умна всяка патка!
P$
