P>
	Стоя на стръмний бряг и гледам. Над морето
	надвиснала е гъста утренна мъгла.
	Изгрява слънцето. Стрела подир стрела
	пронизват я лъчи му ясни от небето.

	Ден чуден е. Омаян погледът лети
	над ширът морски. В чистият лазур небесен
	на свойте хълмове Стамбул, градът чудесен,
	далек кат бисерно видение блести.

	Гледал съм мен в лазура ясний на душата
	виденье още по — вълшебно да светлей.
	Уви! Мъгла затъмила му е светлината

	и няма вече блясък чуден да пилей:
	мрак непрогледни, в тебе луч от небесата
	не ще проникне нивга да те разпилей!…
P$
