P>
	Ако загина на война,
	жал никого не ще попари —
	изгубих майка, а жена
	не найдох, нямам и другари.

	Ала сърце ми не скърби —
	приневолен живя сирака
	и за утеха, може би,
	смъртта в победа ще дочака.

	Познавам своя път нерад,
	богатствата ми са у мене,
	че аз съм с горести богат
	и с радости несподелени.

	Ще си отида от света —
	тъй както съм дошъл бездомен,
	спокоен като песента,
	навяваща ненужен спомен.
P$
