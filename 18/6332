D>
	На българските просветители
D$
P>
	Минаха векове, родни светила!
	С по-силен блясък вашта слава грей;
	на вази длъжна е родина мила,
	че с вяра в свойте съдбиби живей.

	Било че нас гнетили са патила,
	ил щастье ни е гряло с светъл плам,
	звезда е бил, коя ни е водила,
	завета, кой оставили сте нам.

	На непрогледна нощ посред тъмите
	път за спасенье той пред нас откри,
	на гибелта пред прага той душите
	с доверие и надежда озари.

	Превратности най-люти на съдбата
	сториха редом тъжна пустота,
	но корена остана във земята,
	от него пак дървото процъфтя.

	Кога висял е всред страданья тежки
	над края родни жребий най-жесток,
	завета ваш с потайна мощ, с лъх жежки
	кърмил е там живителния сок.

	И вопъл всеки, кой днес от земята,
	коя вам люлка свята е била,
	с болезнен отклик пълни нам сърцата
	за братска горка участ и тегла.

	Пред нас стои, от ум се не отбива
	печален образ на страдален край
	и разгорява в нази мисъл жива
	за дълг, кой с кръв и огън се чертай.

	Светители народни! Вечно бдете,
	раздухвайте в душите жарка страст,
	у братя кръвни дружен дух крепете
	да срещнат храбро съдбоносен час!

	Бъдете златоткана вий верига,
	коя споява сърца, умове,
	бъдете блян лучисти, кой издига
	и дух към светли подвизи зове!

@@	София, 5 май 1906
P$
