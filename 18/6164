P>
	Дали налегна буря тъмни клони,
	в горите безнадежден сън заспали
	след ужасите на размирен ден?

	Дали под притаени небосклони
	светкавица-сретница се запали
	и гине пътник, с огън ограден?

	Дали скала се в бездна не отрони,
	зъл бродник за безкръстен гроб пожали
	и тръгна да го дири ужасен?

	О, нощ на поруганите корони,
	о, нощ на поруганите скрижали,
	самотна, безнадеждна, бди над мен!
P$
