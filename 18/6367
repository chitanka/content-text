P>
	Пред моите очи обширний Цариград разстила
	с блясък чуден своите вълшебни красоти
	и тъй пленява ме с неудържима сила
	кат някога си мойте войнствени деди.

	И сещам да възникват в мен пориви алчни,
	и питам се неволно що бих сторил,
	да бих имал в ръцете си на Крум юначни
	пълчища, които тука е водил.

	Защо корона василевска вий мечтахте,
	о, мои храбри, мои тайнствени деди
	и, победители, назад се пак върнахте?

	Дали не мъчеше кат мен и вашите гърди
	тъга за родните полета и гори,
	и ней и блянове, и слава жертвувахте?
P$
