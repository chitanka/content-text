P>
	Не, не, и ти не будиш завист в мене!
	И теб вълнува глупа суета,
	а аз те гледах в скит уединени,
	унесен в сурова една мечта!

	Не чуеш никой отзив ти в гърдите,
	не чуеш, че с хилядни гласове,
	с шопота нощний, с шума на вълните
	бог сам на говор тайнствен те зове!

	Къде, певец с фантазия крилата,
	е скитникът, когото си възпял,
	там прикован на върха на скалата,

	за всеки шум световен оглушал
	в вседневно съкрушенье на душата,
	в пост, с бденье и молитви побелял?
P$
