P>
	Не дръзват милите уста
	милувка да проронят с радост
	за нежнопростата мечта
	на твоята невинна младост —

	не дръзват… И безумна скръб
	очите ти със мрак загръща;
	една сълза кат бисер скъп
	всегда им ясни взор заслъща…

	Обичам те. И нивга веч
	не ще те скрия от душа си —
	при теб ли съм или далеч.
	Орисна мисъл се не гаси.

	Ала за мене не мислй,
	със смут сърце си не отваряй!
	До смърт душата ме боли —
	и нек боли! А ти — прощавай!

	О, милостта си запази
	за оня, който мълком страда
	с душа, с горена от сълзи,
	и все копней, и все се нада.

	Аз много милости убих,
	и таз за тебе ще убия…
	Страдай — мълчи! Ей смисла лих
	на непосилна орисия.
P$
