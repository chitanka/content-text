P>
	Ще отблъсна сутринта
	със най-добрата яхта.
	И под дебелите платна
	ще съм на първа вахта.
	Вятъра ще раздере
	с рамене водата.
	окриленото море
	ще звъни в платната,
	в пеещите ми гърди
	тежко ще удари…
	Най-лъчистите звезди
	ще са ми другари.
	Месецът ще се сведе
	на колене — ниско…
	Аз не питам на къде —
	пристана е близко.
	Там ме чакат до сега
	моите другари.
	Идва срещу мен брега
	с пясъците стари.
	И ще свърши във нощта
	първата ми вахта.
	И ще спи до сутринта
	най-добрата яхта.

	На морето блясъка
	блика — и струи…
	стъпките ми в пясъка
	някой ще брои.
	Ще ме търси може би
	майка ми в нощта.
	С бързите си кораби
	чака ме света.
	С палуби и бордове,
	с мачти и весла…
	От Бургас до Кордоба
	бих летял с крила.
	Но ме търси може би
	майка ми в нощта…
	Ах, до утре, кораби,
	бързи на света!
P$
