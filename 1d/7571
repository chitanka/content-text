P>
	Ти тръгваш и се връщаш пак в Бургас.
	В единственият залив пак е есен.
	Тук изумен откриваш своя глас
	и в своя глас солен — печал и песен.

	Тук ти откриваш своя верен жест.
	Тук ти за миг не си човек случаен.
	На твоя ден най-точния адрес
	е тук — и твоя ден е ден безкраен.

	Тук изведнъж си спомняш че си жив.
	Че имаш дъжд… И вятър… И Несебър.
	И изведнъж се виждаш ти красив
	в един кристал — в един прозорец щедър.
P$
