P>
	Сега ще Ви забравя — и завинаги.
	Завинаги ще Ви спася във себе си.
	Ще Ви спася във себе си… Не в спомена.
	Не в жалката, печална деформация
	на спомена — с която отмъщаваме,
	прощаваме, променяме,
	изгубваме…
	Ще Ви забравя с удоволствие. Бъдете Вий
	над паметта ми, както там във времето
	под голите дървета, под закрилата
	на дъждовете… Помня Ви във въздуха.
	По-силна и от въздуха бъдете Вий.
	Неразрушима, лъчезарно хубава.
	Отникъде не идвайте — за никъде
	не ме водете Вий… По-мощна винаги
	от мене — от тъгата ми — и мъката.
	Бъдете постоянна и безмилостна.
	С очите си тогавашни —
	с ръцете си
	държдовни — с ръцете си тогавашни.
	С нозете си по-гъвкави от прилива.
	Над пометта ми винаги бъдете Вий.
	Над моето умиране във делника…
	Неразрушима, лъчезарно хубава.
	С ръцете си, с нозете си, с очите си.
	И с рамене — унесени във споме
	за бившите криле…
P$
