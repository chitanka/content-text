P>
	Там на завоя остър за Несебър.
	По пътя за Бургас — далече там
	аз знаех как да съм добър и щедър,
	не подозирах — а съм бил голям.
	Аз знаех как на глас да ви изричам.
	Как да рисувам странния ви глас.
	Обичах — а не знаех, че обичам,
	и целият от нежност светех аз.

	Самия въздух аз наподобявах
	и ви празнувах от куплет в куплет.
	Щадях ви — и докрай се премълчавах.
	И премълчан съм бил голям
	Поет.
P$
