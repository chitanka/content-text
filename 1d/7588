P>
	Най-после ний, сърце,
	сме в центъра на лятото,
	в самата му сърцевина —
	след толкова прекрасни поражения.
	На лятото — единствената ми победа —
	в центъра сме ний, сърце…
	И падаме връз пясъка
	сред часовете вцепененин — в светлата
	вибрация на часовете… Господи.
	И как излита Ангела на моето
	опитомено отчаяние… Усмихва се,
	изпълва паметта ми с милосърдие.
	Най-после победихме ний —
	спасени сме.
	Насреща ни е лятото — и залива
	с триъгълните си криле…
	Спасени сме!
P$
