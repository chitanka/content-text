P>
	Кошмарите ли на Париж те дебнат —
	или те дебне лекостъпно тя?…
	Пази се ти със своя светъл жребий —
	и огнен блян и бляскава мечта!

	Ти в дни самотни идвай тук при мене —
	и аз на тебе само ще предам:
	на Леонардо дивните видения —
	и мрачната на Гоя Свобода.

	Ще ти предам и любовта ти дивна;
	и цветния, стенещ ужас на ван Гог —
	и устрема с развяваната грива;
	и низостта със гнусното танго!

	Когато във закана се разплиска
	небето буреносно на Рембранд —
	от рамките си те ще литнат с писък
	към стария свят във твойта сетня бран…

	Ще припомниш в своя път нагорен;
	полята на Прованс, парижкия рев;
	и мрака, и звездите, и позора,
	де вярата ги в пурпур разгоре.
P$
