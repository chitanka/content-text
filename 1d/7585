P>
	Ний тръгнахме — изпратени от чайки
	с неуморими празнични крила…
	Целувката на нежните ни майки —
	как свети тя по нашите чела.
	Бащите ни благословиха — с чиста
	прегръдка до самото си сърце!
	И в тая зала — силата лъчиста
	да звучи — на техните ръце.
	Щастливи — и обичани — летяхме!
	Ний прекосихме цялата страна!
	Къде не бяхме ний — и ний видяхме
	морето как заспива в планина!
	А тя се казва Странджа! Там е жива
	там още се създава песента.
	И месеца — най-ясния — извива
	отново — блясъка си над света.
	Живота на душата там ще блика —
	на майки и бащи — и да искри
	над преспите — зелена зеленика
	под хиляди прозорци — и врати.
	Ний тръгнахме. Видяхме как зърното
	във нивите — сънува класове.
	И как расте — видяхме ний живота
	на риби — на гроздове — плодове.
P$
