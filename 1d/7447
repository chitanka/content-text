P>
	На първа младост при нежната ласка
	на устни ми стонът в усмивка избликна;
	душата ми свойта гримаса обикна —
	всред всички открити — аз ходех със маска.

	Чисти зениците — в тях никой не зърна
	отдавна закърмена змийска отрова;
	спи ми и злобата — не ще я отровя —
	и дните си минали не мога да върна.

	Но всяка нощ нова си маска чертая,
	и денем под нея от страх се прикривам,
	и спомена тайно в сърце си заривам —
	и вече коя съм — самичка незная.

	И мисля: към гроба ме старост затласка —
	на моя дух грохнал дойде ли смъртта?
	Когато за път ще ме вземе и тя —
	кого ще намери под смъртната маска?
P$
