P>
	Шейните се събират на мегдана,
	ще зазвънят по белия, заснежен път…
	Почуква празнично черковната камбана;
	и ние чаши чукаме, ний — дрипите в света.

	Във кръчмата седим и през дима поглеждаме:
	момците и момичета… Нашарени шейни…
	Разбъркани глави пречупено навеждаме,
	тогава вън зашушне смях, закачки… на избягали жени.

	Ей, припнаха… Момче, нелей догоре тази празна чаша!
	Остане ли от виното, ще го допиеш ти — наздравица за нея.
	Проспахме ние времето, когато беше наша.
	Отдавна у дома, осъмнал сам, аз пия и копнея.

	А, може би, и тебе някога със радост е мъчила!…
	Но виждам, друго някое момиче вън очи ти взима.
	И на, допий ми чашата, иди, пуснете се от вашата могила,
	че после в кръчмата ще те затвори зима.

	Ще те прегърне тя, ще ти се смее като твоя…
	Но силно, силно ти я целуни!…
	Момче, ах, чуваш ли, сред пътя на завоя
	пред пропастта камбаната… за всички ни звъни!…
P$
