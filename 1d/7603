P>
D>
	На Серафим Северняк
D$
	Реката свети, после потъмнява.
	Реката има ласкава ръка.
	И отминава, и не отминава —
	навсякъде и винаги река.

	От пролетта навярно, много бистри
	изгряха в нея древните звезди
	и рибите — детинските й мисли —
	блестяха златни в сините води…

	И всичко беше ново, по-огромно.
	Аз дълго гледах тъмната вода
	и можех вече ясно да си спомня
	какво съм бил, преди да се родя.
P$
