P>
	Листата капеха в червено озарени.
	На „Морска“ — улица с печално реноме,
	ти спря до мене и над мене — срещу мене —
	сърцето ми преряза с рязко „Не“.

	Сърцето ми бе в свойта първа сила.
	Не беше бившо то както сега.
	На всички пролети събрало хлорофила
	се пръсна то — позеленя снега.

	Благодаря за твойто рязко „Не“ любима.
	Ти, моя болко, първа ти — мерси.
	И тая първа, скръбна радост че ме има
	в страни — от космоса на твоите коси.

	А ти — ти влезе с другия спокойно в ресторанта
	където светеха бутилките с вино.
	Излезе после и се смееше пияна
	и той те облада в едно „Рено“
P$
