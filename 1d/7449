P>
	И тя простра ръцете си студени, безжизнено се вгледа в мен.
	А устните мъртвешки вцепенени и поглед безучастно заледен.
	Нощта… Защо е толкоз безучастна?
	Като всички нощи… А сякаш тази, по-опасна

	от всяка нощ, тежней. Вървя. Изсмях се, тя оттекна.
	Зловеща лудост в погледа й зей. Устата ми повехна.
	Дъхът й — мухлест дъх на самост и разлъка.
	И в моя тих вървеж каква бунтовна мъка!

	Спрях… и се озърнах… и се присвих в полите й студени.
	За първа нощ, когато се озърнах, не беше ти до мен, не беше ти до мене.
	Стопли ме, нощ; стопли ме, нощ, страхотна!
	Без дъх, без ум. И колко си самотна…
P$
