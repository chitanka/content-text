P>
	В небето — все по-близо до човека.

	Люляха ме балтийски ветрове.
	В хотела там — до старата аптека —
	аз ще умра от много стихове.
	Те идваха — и питаха — „Къде си?“
	А там високо някъде в нощта
	вървяха по небето стюардеси
	на пръсти — със усмивка на уста.
	А думите им скачаха срещу ми
	по палубата тъй както — из тръба
	и от случайни, най-безплътни думи
	внезапно се превръщаха в съдба.
	Блестеше голотата им опасна
	с ямбически-сияйни рамене,
	и просто „Стала безпащадна ясна“
	проблясна милостта на твойто „Не“.
	Сега аз знам наистина — къде си.
	Високо — над самите дъждове,
	зовяха ме в небето стюардеси
	с призивно-елегични гласове…

	В небето — все по-близо до човека.
P$
