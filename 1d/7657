P>
	За въздуха — небето и земята.
	Тъй свикнали са нашите души,
	че най-неразрушимото — водата —
	не вярваме, когато се руши.
	А тя се разрушава с бавна сила.
	Самите ний участваме в това.
	Убиваме безшумно хлорофила —
	душата — на дървета и цветя.
	На въздуха — частица по частица
	кристала ний разбиваме… В нощта
	агонията на печална птица
	ще потресе открай докрай света.
	И ще събуди нашите заспали
	и смъртно окислени сетива —
	най-страшното внезапно осезали
	под бившите дървета… И трева.
	Ще търсиме във себе си вината,
	но късна може би ще бъде тя…

	За въздуха — небето и земята.
	Легендата за бившите цветя.
P$
