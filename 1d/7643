P>
	Бях на самия връх на мойта младост.
	Бях див, несъразмерен и красив.
	Обичах те без милост аз — със ярост —
	и се учудвам, че останах жив.

	Бях млад, красив и неправдоподобен.
	Как падах аз над тъмния ти глас.
	Виновен съм — от твоя скръбен спомен
	не справедливост — милост искам аз.

	И пак сънувам оня светъл хаос…
	(Не подозирах, а съм бил щастлив.)
	Обичах те без милост аз — със ярост.

	И съжалявам, че останах жив.
P$
