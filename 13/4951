P>
D>
	На чужденците,
	които разчитат на разединение
D$

	От Дунав до Егея
	от Охрид до Евксин
	ний всички до един
	живейм с една идея.

	Един ни слива блян,
	една ни вяра сгрява,
	един ни сбира стан
	и същи враг сплотява!

	Едното слънце грей
	въз Шарът и Пиринът,
	едно небе синей
	във Янтрата и Дринът.

	Дележ ли в тоя час?
	Дели ли се морето?
	Дели ли се сърцето,
	дорде тупти у нас?

	Нима две кърви разни
	се ляха кат порой
	при Булаир ужасни
	и в косовския бой?

	Не са ли пълни наште
	борби със красота?
	На славей в песента
	звук има ли да дращи?

	Раздори ли сега?
	Във май кой търси зима —
	и две души да има
	във същата снага?

@@	Януари 1916
P$
