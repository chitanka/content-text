P>
	Пианото екна и пее
	под нейните пръсти — за радост
	неземна, за обич и младост,
	душата възнася, лелее,
	с чаровна упойва я сладост —
				пианото пее.

	Пианото тихичко стене,
	примира в мелодии страстни,
	говори за тайно копненье,
	събужда с въздишки си властни
	в душата страданья безгласни —
				пианото стене.

	Пианото сякаш че плаче
	със сълзи за дни отлетели,
	за радости златни, умрели,
	душата ридай кат сираче
	пред гроби свети, запустели —
				пианото плаче.
P$
