P>
	Благословена ти бъди*,
	жена, чаровнице омайна,
	че в силните ми вля гърди
	тревога сладостна и тайна.
	[* Доставиха ми се писмата на зап. офицер, геройски паднал в една битка с англо-франците. Позволявам си да изиеса пред читателите, в стихотворна форма, някои от най-лиричиите места в тия писма, адресирани до любимо лице.]

	Благословена ти бъди
	за радостите, що ми даде:
	за друг живот ме възроди
	и нов човек от мен създаде!

	Чрез теб в атаките „на нож“
	крилат летя, другарко мила,
	че щастье дава чудна мощ
	и Кралимарковата сила!

#	II
	Гори, полета любях,
	в небето влюбен бях,
	в природата се губях,
	додето те видях.

	Полюбих те безгласно,
	а тям казах: прости!
	И днес те любя страстно
	с душа, сърце, мечти.

	Отечество, на тебе
	кръвта съм обещал!
	Гальовнице, на тебе
	сърцето съм отдал!

#	III
	Помниш ли, кога двамина
	се разхождахме в прехлас
	из омайната градина
	в късния вечерен час?

	Самотийте мълчаливи?
	Романтичний полумрак?
	Бляновете ни щастливи
	под надвисналий листак?

	Помниш ли ти наште думи?
	И аз помня ги сега,
	при шрапнелните крушуми
	на Кара-су на брега.

#	IV
	— Обичаш ли ме? — аз те питах.
	— Не, любя те! — каза ми ти.
	И в твойте очи аз прочитах
	душа, любов и красоти…

	Треперя днес, Невено мила,
	при спомена за тез слова:
	той мъжество в борби, теглйла,
	той радост в скърби ми дава.

	Ах, тоз ме спомен не остави
	и в боя кървав онзи ден…
	Та може ли да се забрави
	незабравимото за мен?

#	V
	На всеки миг смъртта ме дебне —
	нали в сражения съм аз?
	„Прости!“ на тоя свят вълшебни
	да кажа негли иде час.

	Ще кажа сбогом на небето
	на теб, която обичах,
	ще спре туптежа на сърцето
	и цял мир в мен ще стане прах.

	Прахът ми де ще тлей — не питам, —
	над мен ще расне бурен див…
	Но аз безсмъртен ще се считам,
	дор в твойто сърце бъда жив.

#	VI
	Когато ми четеш писмата,
	помни: под мъртвите слова
	трепери на човек душата,
	що ти вълшебно окова.

	Кога четеш ми редовете,
	набързо писани, помни:
	те мислени са в гръмовете
	на битките, във славни дни.

	Помни: в палатката ми бедна
	с ръка трептяща съм писал,
	но през Беласицата ледна
	с духът към тебе съм летял.

#	VII
	Сладка, хубава Невено,
	име сладко носиш ти,
	колчем бива промълвено,
	сладко на душа кънти.

	Дето и да съм — мълвя го,
	шушна го в съня си аз,
	по небесний свод чета го,
	чувам го и в бойний бяс!

	Сладко то кат любовта е,
	като лъх на майски дни,
	сладко то кат песента е
	на дойранските вълни.

@@	Февруари 1916 г.
P$
