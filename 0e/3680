	Сънуваш ли „Турция“ — ще те хване диария (сюрмек); сънуваш ли редакторът й — пази се от куче.
	Сънуваш ли „Право“ — ще ти налагат главата с триеница; сънуваш ли редакторът му — ще заплюеш някого.
	Сънуваш ли „Народност“ — ще мътиш яйца; сънуваш лил редакторът й — ще те кандърдисват чифутите да им станеш хахамин*.
	[* Равин.]
	Сънуваш ли „Тъпана“ — ще въдиш въшки; сънуваш ли редакторът му — умивай си саханите*.
	[* Медни съдове, чинии.]
	Сънуваш ли „Д[унавска] Зора“ — ще ре близне някой; сънуваш ли редакторът й — ще си обръснеш главата.
	Сънуваш ли „Хитър Петър“ — от хитрини бос ще ходиш; сънуваш ли редакторът му — него ще и да видиш.
	Сънуваш ли „Отечество“ — пази се от болест — хвръква ти имотът; сънуваш ли редакторът му — ще калаисваш котли.
	Сънуваш ли „Македония“ — ще ядеш петел; сънуваш ли редакторът й — от яд ще се напиеш.
	Сънуваш ли „Свобода“ или „Независимост“ — пази се от вода, че висяваш на въже; сънуваш ли редакторът им — ще се потиш и сред зима.
	— О, боже! Злини само вида!
	— Спи, глупец! Със звънец при теб ида!
