	Мила ми Венето, Димитре и Иванке!

	Простете ме, че аз ви не казах къде отивам. Любовта, която имам към вас, ме кара да направя това. Аз знаях, че вие ще да плачете, а вашите сълзи са много скъпи за мене!
	Венето, ти си моя жена и трябва да ме слушаш и вярваш в сичко. Аз се моля на приятелите си да те не оставят, и те трябва да те поддържат. Бог ще да ме запази, а ако оживея, то ние ще да бъдем най-честити на тоя свят. Ако умра, то знай, че после Отечеството си съм обичл най-много тебе, затова гледай Иванка и помни любящия те.

@	Христа

	_17 мая 1876_
	_„Радецки“_

	[На гърба на писмото, пазено от Д. Рашев, Ботев саморъчно е отбелязал:]

	Това писмо да се предаде на жена ми Венета Х. Ботйова, в Букурещ.
