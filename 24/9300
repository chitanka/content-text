P>
	Като въжета в русите стърнища,
	краката ми оплитате, къпини.
	Но свети като въглени в огнище,
	кръвта ви на купчини, на купчини.

	И аз посягам бавно да откъсна
	от плодовете сладостно-тръпчиви.
	Но като змии те по мене съскат
	и всъщност всичко сладко е горчиво.

	Поемам дъх, изправен след полето,
	и в мен потичат капките парливи.
	Но мисля си далеч са от сърцето,
	или са от небраните къпини.
P$
