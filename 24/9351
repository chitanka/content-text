P>
	Къде изчезна слънцето в усмивката
	на устните ми млади и добри?
	Нали ме гря? Нали до смърт обичах!
	Кой огъня в душата изгори?

	Сама ли своя дом погребах?
	В зелена вечност скътах всеки брод.
	По-дълго исках да остана с тебе —
	най-хубавото в целия живот!

	А ти бе вън, във пролетния кошер,
	във въздуха, пиян от рой липи,
	на синевата в пърхащите звуци,
	при влюбени във слънцето треви,

	при пътища, които все очакват
	на стъпките ми слънчевия брод.
	По тях отново тръпнеща и млада
	пак тебе ще обичам цял живот.
P$
