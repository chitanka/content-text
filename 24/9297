P>
	Все някога ще дойде мойта пролет,
	със песента на подранил капчук.
	И както чучулига в своя полет,
	голям ще бъда колкото юмрук,
	и както мравка през росата златна,
	в славееви зори ще съм на път,
	и ще се ражда в мене многократно
	мечтата, избуяла във сънят,
	като трева да бъда свеж и сочен
	и силен като порив на криле,
	със поглед като смъртен изстрел точен,
	с очи орлови — жадни за небе….
	Това сънят ми кротко запечата,
	но буден ли съм — нещо в мен реве.
	Но пак си мисля, че в живота кратък,
	не е добре във пролет да се мре…
P$
