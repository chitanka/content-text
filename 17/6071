P>
	Заключваха ме — счупвах всяка брава,
	не чувствах как вината в мен тече!
	А в сянката ми девствено лилава
	се вливаше и сянка на момче.

	Завръщам се! Вината ми огромна
	ме стяга в своя чер невидим креп!
	На дните ми от счупената стомна
	изтичаше налятото от теб!

	Прощаваш ли ми, мамо? Аз се връщам.
	Пред теб! Неблагодарницата аз,
	смутена и виновна, се превръщам
	във стрък от тебе, в твой единствен час.

	И ти ще видиш — никак не е късно,
	свидетел ми е мъдрият Бургас.
	И твойта радост, мамо ще възкръсне,
	кълна ти се — виновницата аз!

@@	1978
P$
