P>
	Пристъпяш сред бисерно-златни лучи;
	властително взорът ти девствен сияе;
	в гласа ти надеждата свята звучи
	и люляк в дъха ти ухае.

	Мъглите път правят на твоя възход,
	смирено потайват се вихрени бури,
	и пълни със радости, смях и живот,
	усмихват се ведри лазури.

	О, пролет-вълшебница, пролет-мечта,
	едничък аз срещам те пак безучастно,
	през есени плачущи, зими, лета,
	притискан от скърби всевластно.

	Съмнения тъмни  в душа ми горят,
	топя се от спомени горки сподавен
	и чезна, самотен сред празника свят
	от твойта усмивка забравен!…
P$
