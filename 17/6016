P>
	Прозорецът приказно блесна,
	и звъннаха чисти стъкла,
	от сън се пчелицата стресна,
	разтвори прозрачни крила.

	Но днеска по-рано е будно
	момиче-пчелица добра
	и пее то песничка чудна,
	работи във ранна зора.

	Измити прозорците лъсват,
	стаята грей в чистота.
	Две нежни ръчици откъсват
	и слагат във ваза цветя.

	И грейват очита на мама,
	сърцето от радост тупти,
	че има отмяна голяма
	и в стаята ред ще цъфти.

@@	08.04.1974 г.
P$
