P>
	Пред очите ми се явор горд издига
	със напукана кора, обраснал в мъх,
	с бурни клони като сплетена верига,
	с вечно вдигнат и безкрайно силен връх.

	Може в този връх мъглата да е спряла,
	може този връх съвсем и да е сам,
	може зимата забрадка снежнобяла
	да е хвърлила да се белее там.

	Може пролетния вятър свойта дреха
	без да знае да е скъсал в този връх.
	Може тъжна нощ за радост и утеха
	да е легнала на плъзналия мъх.

	Ала тайната на този връх далечен
	знае само небесинна синева
	и години той — вълшебен, горд и вечен,
	ще шуми далеч над моята глава.

	Как мечтая да узная тези тайни,
	победителка, да чувствам, че съм аз,
	върховете толкоз чужди и незнайни,
	да са мои, да са мои някой час.

@@	08.11.1974 г.
P$
