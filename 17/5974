P>
	Улицата бяла, като котешка опашка
	исклам да подръпна за измръзналия край.
	Вятърът разтегнал е момчешката си прашка,
	с топки сняг захвърля ме, щастлив като през май.

	Колко рядко виждала съм зимата такава!
	Колко рядко виждала съм своя град такъв!
	С улиците, снежните, луната като брава,
	с жиците, опънати от бяла снежна връв.

	Може би затуй ми става толкова горещо —
	устните, косите ми изтръпват като сняг.
	А да си горещ и снежен е чудесно нещо.
	Да си цяла снежна, ала топла пак.

@@	25.11.1975
P$
