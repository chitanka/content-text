P>
	На таз, кoято в нощи мълчаливи
	кат призрак свят дохожда в моя кът
	и нов живот ми в жилите разлива
	и с райска сладост пълни ми духът!

	На таз, коя вирее ми в сърцето
	и кат звездица в тъмний мрак сияй,
	и мойта лодка води сред морето
	на щастьето към светлий хубав край!

	На таз, коя зарита в скръб безкрайна,
	кога в борбата падна аз сломен,
	на моят гроб ще дойде в нощ потайна
	сълзици да пролее зарад мен!…
P$
