P>
	Злокобни сенки в пътища неради,
	отминати, далеч остават те —
	и ден из ден, с по-светли изненади
	на щастието приливът расте.

	Кристалното небе на любовта ни,
	знам, няма бурята да помрачи
	и кът един дори не ще остане
	в сърце ми, непрепълнен със лъчи.

	В градини пролет радостна полъхна —
	слана и преспи ли ще ги смутят? —
	Възкръсна моя ден, нощта издъхна
	и розите цъфтят, цъфтят, цъфтят.
P$
