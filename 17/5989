P>
	От тласъка на светли асансьори,
	от входове с дискретна светлина
	събира свойта делничност деня
	и тръгва си по залива нагоре.

	Бургас потръпва съботен и влажен.
	Нощ меки уморени колене
	отпуска над смълчаното пране.
	Припада здрач — висок, многоетажен.

	И взела смях от съботните гами,
	аз бързам да прекрача своя праг
	и мойта радост да целуне пак
	челото уморено на баща ми.

@@	1978
P$
