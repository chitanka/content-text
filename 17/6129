P>
	Химн от арфа златострунна,
	прозвучала под ръцете
	на пробудената пролет,
	пълни с радост целий свят;
	и сред звуците кристални,
	в росни, светнали долини,
	минзухари подранили
	и кокичета цъфтят.

	В светлий празник на живота
	чезнат скърби и съмнения,
	бликват сили спотаени
	в жадно чакащи гърди;
	златни сънища душата
	на крилата си понасят
	в лучезарните предели,
	дето бързат устремени
	размразените води.
P$
