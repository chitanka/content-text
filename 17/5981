P>
	Как искам да съм малък светъл влак,
	по-пъстър от крилете на хвърчило.
	Да чувствувам във светлия си бяг
	че слънце в моя ритъм се е скрило.

	Да бъде мойта гара слънчев знак,
	от хиляди очи благословена.
	Да бягам срещу вятъра, но пак
	да върщам там мечтата си зелена.

	Как искам да съм малък светъл влак.
	Тогава бих посока подарила
	на някого. Искри родени в бяг
	от релсите. И свойта пъстра сила.

	Защо не съм добър среднощен влак?!
	Тогава аз на всеки бих раздала
	завръщане. Но бих поела пак
	по релсите на радостта си бяла.

@@	11.2.1977
P$
