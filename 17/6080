P>
	Градина. Пролет. Май. Цветя.
	Скамейка. Шепот сладък.
	И сред цветята — той и тя.
	Любов и тъй нататък.

	Поле. Природа. Красота.
	Река — гора оттатък.
	Пробуда. Сбъдната мечта.
	Възторг и тъй нататък.

	Годеж. Венчило. Поп и брак.
	Момент — безумно кратък.
	А после — скука, проза, мрак.
	Деца и тъй нататък.

	Курорт. Море. Приятел. Смях
	Простор — вълни оттатък.
	Възбуда. Трепет. Слабост. Грях.
	Рога и тъй нататък.
P$
