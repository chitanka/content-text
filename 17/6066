P>
	Клоните като безброй змийчета
	черни и оголени стърчат,
	удължени от безсилие дървета
	искът есенните дни да преброят.

	Те прозореца ми искът да погалят
	— да изпият стъклената белота,
	топлината му от сънищата бяла
	— да им бъде светло, топло през ноща.

	Как желая да съм огнено момиче
	и ръцете си от огън да им дам,
	и косите си да срежа. Като птиче
	върху вейките да натежат от плам.

	Да прегръщам клоните им почернели,
	да ги сгрея, с топлина да ги горя
	и от красота да ги направя бели —
	своята белота да им даря.
P$
