P>
	Една солена дупка като кратер
	погълва много блясък на звезди.
	И вятърни истории моят вятър
	остави и и луд като преди,

	към моя дом подгонва нещо свое,
	препъва се във пейките безброй
	и скрива се от зениците мои.
	Дали когато тръгна си оттука,

	ще дойде чужди вятър да пирува —
	да пие блясък, жаден като щука,
	край дупката солена да лудува,
	когато до прашинка я ограби,

	във пясъка солен да я удави,
	да литне и на чист да се преструва!
	А може би морето ще я пази,
	не ще заспи, за да я пази…
P$
