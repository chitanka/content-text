P>
	Капките са тежки като есенни смокини.
	Вече от туптежа им ръцете ме болят.
	Мракът син плете гнездо в косите мои сини,
	мислено прерязани от златен лунен път.

	Улицата строга като остра единица
	пак се е опънала и зла като език,
	с нещо уязвява отънели сиви жици,
	дълги и проточени като тревожен вик.

	Толкова ли трудно е на капките студени,
	капки сняг да бъдат, да са ледени сестри,
	за да бъде бяло и край мене, и във мене,
	улиците мои да са пак добри.

@@	2 декември 1975
P$
