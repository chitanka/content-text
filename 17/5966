P>
	Нощта дойде и корабите-замъци
	целунаха със светлини морето.
	Запалиха го жълтите им пламъци
	и стана то като от огън взето.

	Те пясъците бели зацелуваха
	и топло електричество им вляха.
	До будното пристанище доплуваха
	и в неговото светло се преляха.

	То стана като мида-черноморница,
	на бисери стотици светлината
	затворила в плътта си животворница,
	на звуци и на светлини богата.

	И чувствам — на пристанището блясъка
	превръща ме във водорасло нежно,
	посажда ме завинаги във пясъка
	с очи, с ръце към морската небрежност.
P$
