P>
	Морето се обвива с прелестни дантели.
	Ах, какви са нежни и сребристо бели!
	А пък водорасли… Колко са красиви!
	Леко потреперват — балерини живи!

	Колко са щастливи, весело се плъзгат
	рибките червени, розови и златни!
	Как безгрижно, волно, пъргаво се гмуркат
	във водите сини, хладни, благодатни.

	Там щастливо, плавно, мълчаливо плуват
	чудни хубавици — белите медузи.
	И трептящо тяло сякаш са обвили
	със красиво було и прозрачни блузи.

@@	21.12.1972 г.
P$
