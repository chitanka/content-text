P>
	Въздухът е чер като отрова,
	мътен е и страшно ме души.
	Вятърът — артист и стар, и ловък —
	хвърля се от кестена плешив.

	Бих желала в този миг да стъпвам
	в пясък побелял от доброта
	длани от морето да отдръпвам,
	длани побелели от солта.

	Искам като прах да побелея,
	бяла като брезова кора,
	в сенките добри да се прелея
	и да бъда като тях добра.

	Щом на белотата ми посегнат
	нощи като прилепно ято,
	да не позволя да ме досегнат
	и ме изгорят като листо.

@@	16.11.1975
P$
