P>
	Под нежний лъх на вечер ароматна,
	пребулени със мек янтарен прах,
	заглъхват в мир простори необятни,
	че светъл ангел ръси сън над тях.

	Последний стон на морний ден издъхва
	на здрача във безшумните вълни…
	Невидимо крило над мен полъхва
	и сладък глас зове ме в далнини.

	Безчет звезди се стичат в небесата,
	на светъл пир призвани от нощта,
	и в кротко упоение душата
	заспива в златний скут на вечността.
P$
