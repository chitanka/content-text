P>
	Аз знам, че когато се нявга пробуди
	душата ми, пътница морна заспала,
	часът на великата горест ще бъде
	по радост завинаги вече умряла.

	Аз знам, че в очите й ужас предсмъртен
	ще пламне и горко тогаз ще трепери —
	ще види кристалния извор размътен,
	в руини чертога свой тя ще намери.

	Цветята увехнали прах ще покрива
	и бурен навред вместо рози ще никне.
	Напразно тогава сълзи ще пролива —
	безмълвие, мрак ще се неи откликне.

	Аз знам и самин във самотност живея,
	че страх от шума в тишината ме куди —
	душата си в сладостна дрямка люлея;
	дано се тя никога веч не пробуди!
P$
