P>
	Със позволение от Зевеса
	прочул се беше глас в Одеса,
	че красна китка от Балкана,
	от хубави цветя събрана,
	ще да се скоро появи.

	Зарадвари се българите,
	със радост смятали те дните,
	кога по-скоро да я видят,
	замислили да я поливат,
	на много време да цъфти.

	Но на току речи една година
	и още повече се мина,
	откакто тя не се явява;
	какво горката е станала?
	Дали потънала в морето?

	Но на — надникна от небето
	и тихом мен пришепна днес
	на дясното ухо Зевес:
	че мишката я уж грабнала,
	а нея котката изяла.
P$
