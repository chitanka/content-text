P>
	Какво ли през дългите походни дни не видяхме?
	Какво има още да видим по нашия път!
	До гуша ни беше дошло. Ала пак се не спряхме.
	И ето, повторно на Дунав водите блестят.

	Тук Дунав е друг — натъжен и ления. Монотонен.
	И залезът гасне над Бездан. И вятър свисти.
	И ний с часове преминаваме моста понтонен.
	Люлее се мостът и лед по дъските блести.

	По пътища лоши цял ден камионът те люшкал.
	И ти си премръзнал — със нос, посинял от студа.
	От време на време подпираш се с тежката пушка
	и щом се подхлъзнеш — пропадаш всред тая вода.

	И мислиш — да стигнеш до края не би имал сила.
	Ще паднеш на сред път в дълбоката тъмна река.
	Но от лодките девушка руска усмихва се мило,
	от лодките девушка руска ти маха с ръка.

	А ти не отвръщаш. По моста напред отминаваш.
	И мостът се клати. И лед по дъските блести.
	Ти мислиш: девойката руска да ли те познава?
	И все ти се струва — за втори път виждаш я ти.

	А Дунав шуми натъжен и ленив. Монотонен.
	И сякаш водите му черни съвсем на текат.
	И ти, и другарите твои по моста понтонен
	вървите — и бавно пред вас приближава брегът.

@@	1947
P$
