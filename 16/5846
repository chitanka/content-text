P>
	Най-после войната завършена…
	Омразата сви знамена.
	Ликувай, ти младост разкършена,
	надвила и тази война.

	Градчетата с плахо вълнение
	отваряха свойте врати
	и тяхното първо съмнение
	в началото тъй ни смути.

	Но слънце над всичко напираше
	и тъй повлия пролетта,
	че в себе си всеки намираше
	една оцеляла мечта.

	В какво ненаситно цъфтение
	ухаеше целият край.
	Щастливо ли бе съвпадение,
	че войната свърши през Май?

@@	1954
P$
