P>
	През целия път на войната
	аз пазих едно писъмце.
	Това писъмце ми изпрати
	дете от далечно селце.

	Получих го аз. И не вярвах.
	Не бе ли за друг вместо мен?
	А после на всички другари
	го четох от радост смутен.

	Как пишеше само детето:
	„Боецо, обичан и мил,
	безбройни, безбройни привети
	от родния край приеми.

	Ний знаем, че в нощите зимни
	ни пазиш ти там от врага.
	Боецо, за тебе тъжим ний,
	не с теб се гордеем сега…“

	Прочетох го аз… И захласнати,
	с усмихнати, тъжни лица
	мълвяха другарите: „Раснат
	в родината славни деца!

	Ний трябва да свършим по-скоро
	народната свята война.
	Ний трябва!… Защото говорят
	и мислят децата за нас!“

	От дългия път на войната
	донесох едно писъмце.
	Това писъмце ми изпрати
	дете от далечно селце.

@@	1946
P$
