P>
	Ей, крачета, все пешком вървели,
	в друго време бихте ли могли?…
	Все така насред път да сте спрели,
	да не бяха бойните коли.

	Че колите в сняг и кал ни возят.
	Фронт нали е, пътят все е лош.
	Мини свирят… Влачи се обозът.
	Тръска те каруца цяла нощ.

	Случи се, препускаш и на „Щаер“
	по горист, отвред обстрелван склон.
	Ала най обичам, да призная,
	все да се придвижвам с камион.

	Просто на шосето си заставаш,
	тропаш със премръзнали крака.
	Камион когато се задава,
	отдалече махай му с ръка!

	Камионът всякога е тесен,
	тъпкан, но и теб ще побере.
	Всеки тук си тананика песен,
	всеки тук е малко по-добре.

	Всред лицата, първом непознати,
	все откриваш някакъв земляк.
	А хвърчат из въздуха гранати,
	но шофьорът си препуска пак.

	Пустата изпраща остър вятър,
	лепне по мустаците ти скреж,
	но дали ще бъде по-приятно
	да се скиташ километри пеш?

	Тук е фронт. Не можеш да избираш!
	Камиона само щом съзреш,
	хуквай срещу него да го спираш.
	Вози камионът най-добре.

@@	1946
P$
