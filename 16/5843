P>
	Войната е един сгъстен живот
	и нажежен до бяло,
	в която който и да е народ
	показва се изцяло.

	Войната прави хората мъже,
	страхливците — убийци,
	а героизмът — тих и неглиже —
	се движи без амбиции.

	Войната не доставя знамена
	за всеки поотделно.
	Тук съществото, нямащо цена,
	в атака става челно.

	Войната — с оня изтърван момент
	не участта присъща —
	и ти си проснат, кървав монумент,
	и в траур твойта къща.

	Войната, тази най-голяма смърт,
	деца оставя, ражда внуци,
	те като рана дълго я таят
	и чистят с революция.

@@	1946, 1977
P$
