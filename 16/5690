P>
	Какво става там, на припека в леса?
	Февруари прави странни чудеса.

	Зашумяха радостно гори заспали,
	нова жажда за живот ги пак запали.

	Малко птиче радостно записка,
	подмладен поток води заплиска.

	Какво стана, та небето тъй е чисто?
	И слънцето — тъй засмяно и лъчисто?

	Нищо, нищо. Нова се роди надежда —
	Там под храстите кокичето поглежда.

	Първо цвете се усмихна на света —
	първа радостна сълза на пролетта!
P$
