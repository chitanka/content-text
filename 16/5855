P>
	Ти познаваш този чуден,
	този нов тип бюрократ.
	Той не е ленив и муден,
	нито сприхав, ни инат!
	Няма въртел да ти прави
	и по повод най-дребнав
	със седмици да те бави
	заради един параф.
		О, той си има всички данни
		новатор-бюрократ да стане.

	Най-усърдно той разгръща
	дадените му книжа.
	Празен никого не връща
	с някаква си там лъжа.
	Ала сам ли да решава?…
	Да се блъска със закон?
	Отговор веднага дава
	с най-учтив, любезен тон:
		— Я, при началника идете,
		и работата уредете!

	Той по ред и ред причини
	отговорност не дели.
	Щом му мястото изстине,
	него кой ще съжали?
	Той препраща все нагоре!
	Радва го със своя нрав.
	И така нагоре пори.
	Става „зам“. Става „глав“.
		Той вече има всички данни
		новатор бюрократ да стане.

	По новаторски обаче
	нека в случая решим
	с оглед общите задачи
	непрестанно да пестим,
	на бюрото, сред книжата
	да поставим грамофон,
	който вместо бюрократа
	да съветва с ведър тон:
		— Я до началника идете,
		и работата уредете…

@@	1953
P$
