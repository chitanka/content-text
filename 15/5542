P>
		Стани! Стани! Стани!
	Кръвта в земята хляба ти отрича!
	Като очи да плачат твоите рани
	за мъртвите, които ти обича!
	Че твойта мъка вика за отплата —
	те бяха твои синове, жени и братя,
	и те са живи, живи във борбата!…

		Напред! Напред! Напред!
	От тебе истината свята скриват!
	Хвърли в праха студените окови,
	там дето твоите близки днес почиват!
	Когато гласовете ви изригнат,
	от гроба костите им ще се вдигнат
	и в битката свещена ще ви стигнат!…

		Развейте знамената!
	Виж Свободата как лети отново,
	макар че глад, въздишки и страдания
	разгарят нейното велико слово!
	И вий, до бойната й колесница,
	вдигнете пак за овята бран десница,
	че тя е ваша майка и царица!…

		Слава! Слава! Слава!
	На тез, що страдат и се борят — слава!
	В историята няма друга участ,
	така красива, светла, величава!
	Страната ви отблъсна чужденците,
	но нейните тирани там са скрити —
	сега е ред и тях да разгромите!

		С цветя, с цветя и лаври
	закрийте свитите от болка вежди!
	Увийте раните с венци уханни —
	зелена мощ и пурпурни надежди!
	Но незабравки само не берете,
	че те ще носят спомени проклети
	за кървавите дни на боевете!…

@@	1819
P$

	_(Одата е посветена на испанските революционери. След разгрома на Наполеон испанският крал Фердинанд VII се връща и при поддръжката на реакционна Европа отменя новата така наречена „Кадикска конституция“, която узаконява буржоазнодемократичната революция. Прогресивните сили в Испания повеждат борба и през 1820 година с помощта на войската, която застава на страната на народа, избухва ново всеобщо въстание, което принуждава краля да приеме Кадикската конституция и демократичните преобразования от преди реставрацията. Така завършва буржоазнодемократичната революция в Испания._
	_Шели пише одата в навечерието на голямото въстание от 1820 г., като го предусеща с поетическия си усет.)_
