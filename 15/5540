P>
	Като две врани изгладнели,
	надали крясък зъл и груб,
	от кървав дъх освирепели
	и долу, в ниското, видели
		все още пресен труп,

	като два бухала сърдити
	сред лес смълчан и страховит,
	понесли ужас в тъмнините,
	когато няма ги звездите
		и месецът е скрит;

	като две дебнещи акули,
	заплували след кораб стар,
	и с радост перките издули,
	че носи (някак са дочули)
		той роби — жив товар;

	сте вий, два звяра кръвожадни,
	два гарвана над мръсна леш,
	два скорпиона скрити, ядни,
	два вълка мършави и гладни,
		две змии в змийска гмеж!…

@@	1819
P$

	_(В това стихотворение по всяка вероятност се визират най-реакционните представители на тогавашното консервативно правителство — премиерът лорд Касълери, потушил с кръв ирландското въстание, един от виновниците за „манчестърското клане“, и лорд-канцлерът Елдън, яростен враг на демокрацията, олицетворение на стария нечовешки бюрократизъм, който с лично решение отказва на Шели правото да възпитава децата си.)_
