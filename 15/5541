P>
	Един безумен, сляп, умиращ крал*;
	велможи — вехтории благородни —
	презряна кал, изтекла пак от кал;
	управници невежи и безродни,
	[* „Един безумен, сляп, умиращ крал“… — Става дума за Джордж (Георг) Трети (1760—1820), един от вдъхновителите на грабителската колониална политика, поддръжник на европейската реакция против Френската революция и Наполеон. В 1811 г. той изгубва разсъдъка си и се образува регентство. Умира само няколко месеца след написването на това стихотворение.]

	като пиявици връз бедната страна
	ще паднат и без удар те, подути;
	народ ограбен, гладен, в тъмнина;
	войска — палачи и крадци разплути —

	двуостър меч дори и за властта;
	закони от убийства и измами;
	религия, прогонила Христа;
	сенат мухлясал, който да ни срами:

	— гробове, над които, устремен,
	ще блесне призракът на светъл ден!

@@	1819
P$
