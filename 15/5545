P>
	Не сме ли облак ний, среднощ закрил луната
	Блести и тръпне той във своя късен бяг!
	Но не минава миг и кратката позлата
	изчезва, и нощта обвива го във мрак!

	Не сме ли арфа ний, забравена в полето,
	та вятърът по нас напеви да реди,
	и всеки лъх, едва достигнал до сърцето,
	оттам да къса звук, различен от преди?

	Заспим ли, сън един почивката ни трови;
	отворим ли очи — и сграбчва ни тъга;
	ний бягаме, пълзим, за плач и смях готови,
	ту скръбни, ту скръбта сразили на шега!

	Но все едно — тъжиш, ликуваш и обичаш,
	а чезнат и плача, и радостта, и обичта!
	И утре никой път на днес не ще приличаш,
	че нищо тук не трай освен Нетрайността!…

@@	1813
P$
