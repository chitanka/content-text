P>
	ПРОЩАВАЙ! Не зови! Не спомняй!
	И не проклинай свойте дни!
	Душата ми блуждай бездомна,
	но свойта участ не вини.

	Аз не разбирам, не греша
	и отминавам пак безгрешна,
	тъй както някога те срещна
	безпаметната ми душа
	в денят на първите съблазни,
	в денят на първата лъжа.

	Аз не разбирам, не тъжа
	по нашия забравен празник,
	угаснал в здрачните вълни
	на всепрощаваща забрава.
	О, чуй, душата ми звъни:
	не спомняй! Не зови! Прощавай!
P$
