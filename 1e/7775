P>
	СВЕТЪТ неспирно своя лик мени,
	пощада нашата любов не чака,
	годините, кервани в далнини,
	изнизват се и вихром чезнат в мрака.

	И времето, най-верният ни враг,
	челата ни печални увенчава
	на лятото с посърналия злак,
	на есента с посърналата слава.

	Жреци, на храм неизграден жреци,
	на гордостта под горестното бреме,
	кому са нужни модрите венци,
	от земните си скърби що плетеме?
P$
