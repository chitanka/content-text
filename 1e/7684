P>
	Смъртта!
	(Аз знам) ме обкръжава — ще ме обкръжи
	преди към нея да пристъпя нежно с „Мила“.
	Това което ми е дадено, не ми принадлежи.
	Принадлежа му аз със страшна сила.
	На всичко „да“, но „не — не“ на смъртта,
	на нейните слуги, васали и слугини…
	На съучастието им в бездарността,
	която иска за талант да мине.
	Безмилостна — без милост съм и аз
	към вас, госпожо, просто аз се смея
	(но през сълзи) пред тъпата ви власт
	не да смъртея с вас, а да живея
	е моят избор…
P$
