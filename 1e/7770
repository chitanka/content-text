P>
	ТРЕВОЖНАТА ми сянка не буди,
	че в моя сън проблясват озарени
	безкраен свод разискрени звезди
	и две очи усмихнати над мене.

	А вън са те, тълпите, вън са те,
	подгонени от свойта вечна жажда,
	и техний брой в безумие расте,
	и техний брой безумието ражда.

	И като присмех над светата скръб,
	и като присмех над града господен,
	провисва месецът, изострен сърп,
	в сърцето на света забоден.
P$
