P>
	СМИРИ, душа, размирната си скръб
	и повери на есента безбрежна
	въздишките на твойта песен нежна,
	утехата на твоя спомен скъп!

	Градът е глух за нашите мечти,
	градът не ще приеме любовта ни
	и нейний странен кораб ще потъне,
	преди едно сърце да освети.

	Чуй, спуща се по своя друм нощта;
	сред мрака на заспалите простори
	тя звездната си книга ще разтвори
	от теменужний праг на вечността.
P$
