P>
	Засмените твои простори
	плашат заспали тъми,
	надени пъстроцветни одежди,
	към нови зори, кръгозори,
	озарена от млади надежди,
	нашият път устреми!

	И нека усмивката твоя
	буди в засеений плод
	примирения светли и радост,
	ръсни в тишината и зноя
	на отрано покрусена младост
	вярата в новий живот!

	Развей над безбрежни долини
	своите мощни крила
	и запей тиха сладостна песен,
	високо в просторите сини
	аз отправям безгрижно унесен
	първата златна стрела.
P$
