P>
	Аз бдя. Вековете минават
	през моите мъртви очи.
	В просторите ангели плават,
	и пролетна песен звучи.

	Над мене цветята се молят,
	в превара се гонят лъчи.
	Пред твоите празници, пролет,
	подвластна душата мълчи.

	Тя слуша: до нея долита
	на времето верния звук,
	и сребърни мрежи изплита,
	и вихром отлита на юг.

	Там греят надежди пасхални,
	и пеят безбрежни вълни,
	над земните дни безначални
	всевечното слънце звъни.

	И тиха душата се свежда,
	и шепне смирен благослов.
	Сред водната шир се оглежда
	сънят на безсмъртна любов.
P$
