P>
	НОЩТА ще ни изплаче свойте тайни,
	денят ще ни целуне като брат
	и ние с тебе, две души незнайни,
	ще полетим в незнаен свят.

	Пред наший път светкавици ще минат,
	изгубени по техните следи,
	сред небесата вечни ще застинат
	душите ни като звезди.

	Загледани в далечните предели,
	где гасне бавно затъмнена шир,
	душите ни, мечти безплътнобели,
	облъхвани от светъл мир,

	сред свят покой, безпаметни ще питат:
	кои са тия призрачни земи,
	где вихрите крила бездомни сплитат
	и като дъжд скръбта ръми?
P$
