P>
	„Леге“. Задръстен тротоар
	и двойка там. Той хапльо стар,
	а тя пък прелестна жена
	с очи на палава сърна.
	Потънал в пот, почервенел,
	той, хапльото, се е навел
	и връзва връзките й, тя
	стои с усмивка на уста,
	върти на четири очи
	и нещо смътно в тях личи…
	„Леге“ и столичен елит —
	и пъшка той надве превит,
	прокапва пот кат едър град,
	а тя поглежда всеки млад
	с усмивка блага на уста
	и сякаш смята си сега
	с кого би било най-добре
	сред туй нестихващо море
	да тури тя поне веднъж
	на изпотения си мъж
	ей тъй на… само за шега,
	един чифт хубави рога.
P$
