P>
	Млъкни, канарче, у кафез,
	не пей ми песен сладкоречна,
	напомня ми тъжовно днес
	станалото в страна далечна!

	Напомня ми за у домя
	твойта песен сладкогласна,
	гласа на минала мома
	в среднощ, пред месечина ясна,

	когат’ с разплетена коса,
	пред нашто сетне разделенье,
	сълзлива бършеше роса
	и опрощаваше се с мене.

	Забравил бях я аз на час,
	но ти запя и как в почуди
	направи сходство с нейний глас
	и в мен тъги разбуди.

@@	1852 г.
P$
