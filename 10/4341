P>
	Пленителна като нощта
	под ясни звездни небеса,
	тя в хубостта си съчета
	от ден лице, от мрак коса
	и поглед пълен с бистрота,
	като разискрена роса.

	Прибавил сянка, лъч отнел,
	ти чара и би разрушил;
	той, в къдриците и се вплел,
	ограбва образа и мил;
	там ясна мисъл би прочел —
	той хубост с ум е съюзил.

	Тя има вежди и страни
	спокойни, нежни, а под тях
	усмивки — мамещи вълни, —
	разказващи за весел смях,
	за минали безгрижни дни,
	за любещо сърце без грях.
P$
