P>
	Не растат саминки в поле цветовете,
	нито птички пеят сами в пролетта;
	без сърце другарско тежки са денете,
	тежък без надежди живот на света.

	И ти, мое ясно, несравнено цвете,
	смъртта покоси те с ледена ръка —
	без време усърна, без време улете
	и на мене само завеща тъга.

	Не растат саминки в поле цветовете,
	нито пеят птички сами в пролетта;
	без сърце другарско тежки са денете,
	тежък без надежди живот на света.
P$
