P>
	Долино райска, тихи кът щастливи!
	От много векове са твои гости
	тълпи поклонници благочестиви,
	смирени иноци и братя прости;

	от векове покоя ти събужда
	клепалний звън, що вика на молитва;
	тъга и радост светска теб е чужда
	и врявата на жизнената битва.

	А твойте самотий са тъй омайни
	и тук фантазията тъй се дразни!
	И хрумва ми с богини, с нимфи тайни,
	с любовни, поетически съблазни

	да те населя — тишина ти свята,
	да стресна на русалките с игрите…
	Ала свети Иван от канарата
	се муси, прави знакове сърдити.
P$
