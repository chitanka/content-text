P>
	Хайди, дружина,
	в бой за родина!
	Ето байрака
	вий се, нас чака.
	Меч да изтръгнем,
	напред да тръгнем!

	В бой за народа,
	в бой за свобода!
	Я подай чашка,
	майко юнашка!
	Пийте, дружина,
	и за родина
	в бой да вървиме
	за нейно име!

	Развивай байрак
	ти, наш млад войводо!
	Разперяй криле,
	драга нам свободо!

	С пушка на рамо
	да идем тамо
	де бой се чува,
	да враг върлува;
	в огън и кърви —
	там да сме първи!

	Развивай байрак
	ти, наш млад войводо!
	Разперяй криле,
	драга нам свободо!

	Хайде, не стойте,
	вий се не бойте!
	Кръстът пред нази —
	нашта надежда:
	той ще ни пази
	в бой от премеждье.

	Развивай байрак
	ти, наш млад войводо!
	Разперяй криле,
	драга нам свободо!

	Ако би даже
	да н’ оцелеем,
	всеки ще каже:
	„Боже, блазе им,
	юнаци бяха,
	на бой умряха!“

	Развивай байрак
	ти, наш млад войводо!
	Разперяй криле,
	драга нам свободо!

	Щеме, не щеме,
	все ще умреме;
	смъртта не лъже.
	Хад’ под оръжье
	да умрем мъжки!

	Развивай байрак
	ти, наш млад войводо!
	Разперяй криле,
	драга нам свободо!

	Най-сладка смърт е
	смърт за свобода.
	Тя е безсмъртье —
	живот в народа!
	Тя обещава
	безсмъртна слава!
P$
