P>
	Патриот е — душа дава
	за наука, за свобода;
	но не свойта душа, братя,
	а душата на народа!
	И секиму добро струва,
	само, знайте, за парата,
	като човек — що да прави?
	продава си и душата.

	И е добър християнин:
	не пропуща литургия;
	но и в черква затуй ходи,
	че черквата й търговия!
	И секиму добро струва,
	само, знайте, за парата,
	като човек — що да прави?
	залага си и жената.

	И е човек с добро сърце:
	не оставя сиромаси;
	но не той вас, братя, храни,
	и вий него със трудът си!
	И секиму добро струва,
	само, знайте, за парата,
	като човек — що да прави?
	изяда си и месата.
P$
