P>
	Далеко в здрача синкав потъват бели сгради,
	там чужд съм аз на всичко, на всеки храм и дом,
	забравил съм злините, не помня и наслади,
	а мило ми е всичко — и сетния атом!

	Но неми са нещата и нищо не обади
	за втория си смисъл, за тайний лик, и щом
	разискрен взор, аз виждах заключени огради,
	а твърд не разрушиха — ни псалми, нито лом!

	И претворих аз всичко, всесилният магесник,
	среднощно отражение, на звезден ход предвестник,
	миражите събудил в пустинните сърца!

	Но често в свежа утрин над гроб далечен спирам,
	най-бедния от всички, с набожна скръб да сбирам
	от твойте първи рози случайни листенца!
P$
