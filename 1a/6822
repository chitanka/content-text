P>
	Последните вопли с молби безнадеждни
	изхвръкват из устни, що в лудост мълвят:
	в огнището вечно на яростна плът
	все падат, топят се звездиците снежни!

	Внезапно възпламва загаснала жар
	по твойте разсънени мургави плещи,
	душата разкъсват отсенки зловещи,
	с въздишка избликва последен нектар.

	Сред страшните лапи на огън залутан
	към бездните чезнем на призрачен град,
	завета мълвим на подземния свят,
	неспомняме думи във рая дочути.

	На ужаса земен в бездънния чар
	ний тънем, опити от дим и от шемет,
	а в кратер невидим, де мълнии дремят,
	блести на живота последният дар.
P$
