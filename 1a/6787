P>
	Предсетих в теб доброта безбрежна,
	не враг любим, а ласкава сестра,
	за горест — благата утеха нежна,
	милувката на майската зора.

	И нека сещам твойте пръсти меки
	как тайно свличат трънений венец,
	макар че зла орисница довеки
	ще води с присмех вярващий слепец.

	А как душа жадней неутолимо
	дълбоко твоя лик да отрази,
	да светне в бездните й твойто име
	във извора на първите сълзи.
P$
