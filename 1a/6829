P>
	Недей последний ми сън смущава,
	иди си с миром, остави ме сам,
	тук буря не гърми, а кротко тлей,
	сред златоносна жъртвена забрава,
	огнището на чист небесен плам.
	Недей последния ми сън смущава,
	иди си с миром, остави ме сам!

	Богиня тук, от чудо възкресена,
	не вдига взор от мене и мълчи!
	Запалений в сърцето ми елей
	по красота безплътна и студена
	разлива животворните лъчи!
	Богиня тук, от чудо възкресена,
	не вдига взор от мене и мълчи.

	О, тоя образ в оня миг израсна,
	когато твоят чар света обви!
	Иди си с миром, и сълза пролей
	пред кръста черен на душа безвластна.
	Сълза пролей и всичко забрави!
	О, тоя образ в оня миг израсна,
	когато твоя чар света обви!
P$
