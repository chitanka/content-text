P>
D>
	На Г. Тъмен
D$

	Като престъпник минах през сетните предели,
	и сенките заклинах на моя рухнал ден,
	плътта си обещавах (душата бяха взели),
	всевластний знак чертаех на сън невъплътен.

	Дълбоко в свойта мисъл чух думи-имортели:
	„Началото е всъде, а краят — праг свещен!“
	Лежа, отгдето тръгнах, на каменна постеля,
	в съзнание и будност, от нова скръб пленен —

	далеч се мержелее изгубена звездица,
	последно заклинание на молещия миг,
	и бавно в кръгозора се дига черна птица!

	Нощта умира негде! Ехти родилен вик!
	Към утрото! Разблъсквам
			мъртвец подир мъртвец!
	О, кой ли ще упъти прокажений слепец?
P$
