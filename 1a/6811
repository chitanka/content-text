P>
	В душата бог възкръснал днес царува,
	сред радост скръб гаснееща пламти,
	далеко в твоя взор сянка плува
	от моите прокудени мечти!

	Росата чиста на цветец безплътен
	превръща в дим огледана тъга!
	От свята пролет лъх и блясък смътен
	разлива твойта крееща снага!

	На неспокойна кръв свещений повик
	говори за безумство и нектар!
	Безсилни са небесните огньове
	пред блясъка на всеки земен дар!
P$
