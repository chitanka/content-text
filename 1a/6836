P>
	Живеем с теб в безсенчести минути,
	загледани в надгробните звезди,
	че може би в зараслите следи
	отсянката на първий грях се лута!

	Живеем с теб у идола, изваян
	от пепелта на жертвеник срутен!
	От първа обич, месецът, пленен,
	посребря тихо наший мир безкраен!

	Живеем с теб в последно прояснение,
	да всеки образ таен мир таи,
	в душите мълком извор чист струи
	лъчи от чудесата въплътени!

	Живеем с теб, един от друг опити,
	сред пееща ефирна красота,
	последната и първата мечта
	с трептящи жици свързват ни душите!

	Живеем с теб в изкупен мир, където
	започва и завършва всеки сън,
	и всяка вечер синкав звезден звън
	повежда ни блаженни към небето!
P$
