P>
	Ще разпилея вятъра в твоите очи,
	в зениците ти ще посея цветове.
	Ще взема от небето хиляди звезди
	и нежно ще ги скрия в твоите ръце.

	Ще късам капчици от пролетния дъжд
	и бурно ще ги вливам в твоята душа.
	Ще сторя нещо щуро, ей така, веднъж,
	припомняйки ти, че били сме и деца.

	От изгревите светлината ще попия,
	а после с усмивката си ще ти я даря.
	Ключ за теб в сърцето си ще скрия,
	за да отключвам есенната ти врата.

	На нощта от ласката аз ще открадна,
	да я претворя във пламенна целувка.
	Ще се превърна в светеща и малка,
	в погледа ти скрита от деня светулка.

	Ще бъда истинска. Не винаги добра.
	Ше се пилея и ще се завръщам у дома.
	Въздушна съм. Надявам се, че го видя.
	Без въздуха, аз знам — живял си досега.
P$
