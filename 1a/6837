P>
	И сетний спомен тихо днес изчезна,
	в сърцата хиляди слънца блестят,
	вълшебен ден притваря тъмна бездна,
	свободен свети наший земен път.

	И грешник слаб, аз падам на колене,
	за всичко тук прощение дочух,
	далеко са среднощните видения
	и ласките, и техний шепот глух.

	Днес виждам в теб изкупена другарка
	и благославям лъчезарний бряг,
	потъва там с оставената варка
	на моя химн смразяващия мрак!
P$
