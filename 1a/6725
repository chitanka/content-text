P>
	Моя любов закъсняла, нечакана,
	пристигнала тихо на пръсти,
	като чиста сълза неизплакана,
	ти в душата ми се прекръсти.

	Моя любов закъсняла, нечакана,
	откъсната от залезите на деня,
	търпеливо аз съм те дочакала,
	ровейки за въгленче из пепелта.

	Моя любов закъсняла, нечакана,
	малко самотна и есенно тъжна,
	като стаена молитва неказана,
	прегръщаш се с мен да не зъзна.

	Моя любов закъсняла, нечакана,
	в мъглата прокрадващ се лъч,
	гледаш към мене със нежност,
	синьо, по детски, с очите на мъж.
P$
