P>
	Тук призрака на твойта алчна радост
	у мойта скръб наново потопи,
	упойката на непозната сладост
	налей в душата, нека тя заспи.

	Възлез, жена, макар душа да стене,
	в смъртта й ти насита потърси,
	тогаз вземи на мраморни колене
	главата ми и шемет поръси!

	Сложи над нас горящ венец от тръне
	и любовта безумна увенчай,
	и може би небето ще отгъне
	затулен кът, де утрото играй.

	А може би в блаженствата си щедри
	животът цял за миг да изгори,
	и в красота порочна, знойнобедра,
	телата ни смъртта да претвори!
P$
