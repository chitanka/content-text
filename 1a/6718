P>
	Кристални брегове прекосявам
	Със тяло приковано във себе си,
	Прозрачни нишки скъсявам
	От разточително усещане.

	Бавно, гаснещи пламъци,
	Тройно преплитат снагата си
	И вещо се разполагат
	И обладават мрака си.

	Бури от огнени облаци,
	Дъжд от изстреляни думи,
	Тайни пътеки по друмища,
	Кални на вид пеперуди.

	Кристални брегове прекосявам
	Мастилени петна под мене,
	Зад мен изстинали пясъци,
	С отворени сетива онемели.

	Прекършени клони по скатове,
	От слънца и луни обсебени,
	В живота ми, има ли свлачища,
	Има…те са мъртво родени.
P$
