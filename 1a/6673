	[* Заглавието, както и повечето мотиви в стихотворението са взети от Книга на Еклисиаста или проповедника. / гл. 1, 2/ Бел. ред.]
P>
	Любов, Власт, Слава в дните прежни.
	Ум, Младост мои бяха.
	Тела прегръщаха ме нежни
	и чашите пламтяха.
	От взора чист на красотата
	духът ми беше светъл.
	На всичко ценно на Земята
	бях гордият владетел.

	А днес се ровя в паметта си
	и смятам сам сурово
	кои от миговете къси
	бих изживял отново.
	О, час едничък не остава
	на радост невгорчена.
	Във всеки бляскав знак на слава
	отрова е стаена.

	Със заклинания в полето
	Змията се надвива,
	но как да укротиш туй, дето
	в гръдта ти се увива?
	Не можеш с мъдрост го омая
	ни с музика отбрана,
	и ще се впива то докрая
	в душата изтерзана.

@@	1815
P$
