P>
	Нощта допива свойта чаша, чезне
	надменната усмивка в леден лик:
	на мълния потъналий светлик
	залутан плува над заспали бездни.

	Сълза неземна, бледна капка кръв,
	над нас отронват странни небосклони,
	душите ни надгробен вихър гони
	към сенките на смърт и дива стръв.

	Нощта допива свойта чаша, чезне
	без отглас у душите всеки звук!
	Кога, отгде и как дошли сме тук,
	кой сложи ни оковите железни?

	Клепалото на ужаса зове
	и стъпките на съдник ням отмерва!
	И в тоя миг кой може да поверва,
	че в полунощ сме били богове?
P$
