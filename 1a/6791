P>
	Тайнствен говор в глухо шумоление,
	потисната печал: в усоен кът
	задрямал вир почива, уморени
	отсенки и листа на него спят.

	Под златолистен свод отеква кобен,
	тих плясък на невидими весла,
	надвесен скритом някой призрак гробен
	засенва всичко с облачни крила.

	Таинствен говор в глухо шумоление,
	потисната печал: в усоен кът
	задрямал вир почива, уморени
	отсенки и листа по него спят!
P$
