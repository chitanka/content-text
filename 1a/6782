P>
	Защо сърцето ни тъй скритом плаче,
	а облаци забулват поглед благ
	или гори под сведени клепачи
	на странна болка молещят здрак?

	Предсещаме ли свойта близка напаст,
	та помощ търсим в тъмния простор,
	къде потъна вярата ни сляпа
	в завета, чут от ангелския хор?

	Мълчим и чакаме минути ясни,
	на светла радост образът засмян,
	че, знаем, като песен ще изгасне
	през първий още пламък сън венчан.
P$
