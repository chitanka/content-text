P>
	Далек спи тъжна есен, тя няма да разкаже
	за мъката си скрита, за хищните зъби,
	загадъчната тайна живее днес в миражи,
	н наведени над гроба безрадостни върби.

	Там спи и мойта пролет, и скрито мрачни стражи
	готови бдят — ще гръмнат прокобните тръби!
	Но като бог възкръснал, душата ще премаже
	и клетвите всесилни на хиляди съдби!

	Тя — върната царкиня — отново ще изчисти
	от ордите среднощни ограбений чертог,
	ще бляснат колонади и сводове лъчисти!

	Победа предвещава обагрений възток,
	от веселия кораб долита слънчев звук,
	платната гордо тръпнат в напътен топъл юг!
P$
