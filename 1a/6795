P>
	Умира в бледен запад кротка есен,
	на зимна нощ се сянката черней,
	една ръка тук вейките люлей,
	едно сърце допява свойта песен.

	И плахо трепет сетен тих полъхва,
	посърнал милва сухата трева,
	мираж далече възсия едва,
	мираж на утро пролетно въздъхва.

	Умира в бледен запад кротка есен,
	тя няма тайната си да узнай,
	певец за нея само ще гадай,
	смъртта целунал в своя сън унесен.
P$
