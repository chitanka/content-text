P>
	Не бой се ти от странний ведър хлад,
	що морно вей из вечерно желание,
	не питай пак за тежколистен цвят,
	а събуди привета чист с мълчание.

	В незнайност някъде ще догори
	нощта, която в пепел ни погреба,
	не чакай дните с яростни зори,
	покой заслушан всичко тук обсеби.

	И не мисли, че любовта отмина,
	че нещо друго ще ни свърже днес,
	тогаз, когато черен пъкъл зина,
	не чухме ли над нас и блага вест?

	Не сещаш ли, че странний ведър хлад
	в сърцата жици сребърни опъва
	и бавно в чистий трепет непознат
	лика си вечна красота отгъва?
P$
