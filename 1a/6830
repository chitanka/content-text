P>
	Потръпва тайната на тишината,
	отпевът тих на ярост и на стрем,
	от смърт по-смъртен чака ни прием
	в талазите на гаснещи обятия.

	Не търся шемет в теб, но без насита
	бих гледал ти наново скъпий лик,
	в болежката на спомнения миг
	загаснал зрак възпламнал се заплита.

	Потръпва тайната на тиха вечер,
	заспиват кротко морните души,
	и може би, че някой сън уречен
	загадката им скрита ще реши.

	Но всичко туй, което тук гадая,
	не съм ли го отдавна разгадал,
	и все не смея в тебе да позная
	безсмъртний лик на вечната печал.
P$
