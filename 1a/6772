	[* Промяната на оригиналното заглавие „Ботуши“ е хрумване на преводача, и според него то е съобразено с особеностите на българския стих и е художествено оправдано. /Б.пр./]
P>

	В строй — в строй — в строй — в пеши строй през Африка —
	В крак — в крак — в крак — в крак — в пеши строй през Африка-
	(Гръб — гръб — гръб — гръб сив безмълвен гръб пред теб!)
		Без отдих е тази война!*
	[* „Без отдих е тази война!“ — Характерна за Киплинг употреба на библейски „архитип“ Сравни: „Няма човек, който да има власт над духа, за да удържа духа: Нито има власт над деня на смъртта: И няма пущание в тази борба…“ (Еклисиаст 8:8). /Б.пр./]
	Седем-шест-петнайсет-две — трийсет мили преход днес-
	Три-двайсет-десет-шест — трийсет и една нощес-
	(Гръб — гръб — гръб — гръб — сив безмълвен гръб пред теб!)
		Без отдих е тази война!
	Не — не — не — не — не поглеждай във страни!
	(Гръб — гръб — гръб — гръб — сив безмълвен гръб пред теб!)
	Кой — кой — кой — кой — кой ще полудее пръв!
		И без отдих е тази война!
	Спри — спри — спри — спри — спри да мислиш все за туй-
	Чуй — ме — Хрис-те — и от лудост ме спаси!
	(Гръб — гръб — гръб — гръб — сив безмълвен гръб пред теб!)
		Без отдих е тази война!
	Брой — брой — брой — брой — брой патроните наум!
	Тих — миг — глух — сън — и ще бъдеш само сив
	гръб — гръб — гръб — гръб — сив безмълвен стъпкан гръб!
		Без отдих е тази война!
	Глад — зной — мор — бой — всичко ний ще издържим —
	но — не — не — не — не и този зеещ гръб —
	гръб — гроб — гръб — гроб — сив безмълвен гръб пред теб-
		И без отдих тази война!
	Де — нем — все — пак — виждаш другите край теб,
	но ве — чер — в мрак — чер — само сянка на един
	гръб — гроб — гръб — гроб — сив безмълвен гръб пред теб-
		Без отдих е тази война!
	Аз сам — бих — крак — в Ада и ви се кълна:
	Ни — мрак — ни плам — няма друго там освен
	гръб — гръб — гръб — гръб — сив безмълвен гръб пред теб!…
			И без отдих е тази война!
P$
