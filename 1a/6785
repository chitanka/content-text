P>
	И нивга веч! Но сещам ти тъгата
	на първий нощен час в тъжовний дъх,
	в далечния привет от самотата,
	що вей из мрачни папрати и мъх.

	И нивга веч! Но сещам ти тъгата
	на първата звезда в светлика плах,
	в далечния привет от самотата
	по мойта болка твойта скръб узнах.

	И нивга веч в сърцата неразвенчани
	не ще да пламнат сетни съсипни,
	та пак да чезнем, шеметно люляни,
	повлечени от кипнали вълни.

	И нивга веч! Но всичко ще узнаеш,
	към рай изгубен друма ще прозреш,
	над любовта без сълзи ще ридаеш,
	над зрелий плод, попарен с ранна скреж.
P$
