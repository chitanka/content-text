	[* Лъдити /лудити/ — нотингамски тъкачи, които чупели становете си в знак на протест срещу въвеждането на машини, заместващи труда им. Името идва от Мед Лъд, първия работник, който през XVIII в. разрушил машината, на която работел, в знак на протест. С няколко стихотворения и особено с речта си пред Камарата на лордовете през 1812 г. Байрон се обявява в защита на лъдитите. Бел. ред.]
P>
	Тъй както момците отвъд океана
	надвиха потисника гръд срещу гръд,
		тъй срокът настана
		и тук за тирана.
	Свалете кралете освен краля Лъд!

	Когато платното последно развием,
	совалките с ножове ще заменим.
		Врага ще убием,
		саван ще му сшием,
	а после с кръвта му ще го оцветим!

	И въпреки че е по-черна от тиня,
	щом буйно облее тя нашия път —
		Земята пустиня
		ще стане градина
	със святото семе, посято от Лъд!

@@	1816
P$
