	[* Непосредствен повод за написване на това програмно за Киплинг стихотворение послужва завръщането на Американо-Испанската война — 1898 г., в резултат на която САЩ завземат Порто Рико, о. Гуам, филипинските острови и окупират Куба. Стихотворението е построено като обръщение на Киплинг към Америка, тръгнала след Англия пр пътя на колониализма, който Киплинг нарича „цивилизаторството“.]
P>

	Носете свойто бреме!
	И своите синове
	във жертва принесете
	на чужди богове-
	сред варварски народи
	с навъсени лица —
	от дявол по-коварни,
	по-чисти от деца.

	Носете свойто бреме!
	С търпение в гръдта
	Гнева си обуздайте,
	смирете Гордостта!
	Със ясно, просто слово,
	с език открит и смел
	засейте чужда нива,
	гонете чужда цел!

	Носете свойто бреме!
	На Глад и Нищета
	навеки запушете
	бездънните уста!
	И бдете: може всичко,
	на крачка от целта,
	дивашкото Безумство
	да срине в пепелта.

	Носете свойто бреме
	без позата на бог!
	Трудът ви да е робски,
	животът — прост и строг.
	И пътя към земите
	на вашите мечти
	кракът ви да проправи,
	кръвта да освети!

	Носете свойто бреме!
	И приемете в дар
	вековната омраза
	на роб към господар;
	и ропотът на всяка
	тълпа към своя вожд:
	„О, по-добре в Египет,
	в добрата черна нощ!…“*
	[* „О, по-добре в Египет…“ — характерно за Киплинг използване на библейски „архитип“ за описание на съвременна ситуация. Отношението на покорените народи към цивилизацията се отъждествява с малодушния ропот на евреите, изведени от Египетския плен от Мойсей, когото на път към обетованата Ханаанска земя, те се обръщат към него: „Защо ни стори и ни изведе от Египет… по-добре ни беше да работим на египтяните…“ (Изход 14:11-12)
	„…добрата черна нощ…“ — Сравни: „…и стана тъмнина мрачна по всичката Египетска земя три дни. Не се виждаха един друг, нито се помести някой от мястото си три дни…“ (Изход 10:22-23). /Б.пр./]

	Носете свойто бреме!
	Не чакайте мъзда!
	Не крийте страх и слабост
	под плаща „Свобода“;
	По всяко ваше дело,
	въздишка, вик, въпрос
	диваците ще съдят
	за вас и за Христос.

	Носете свойто бреме!
	И сбогом, детски дни —
	с безброй безплодни
	лаври,
	с парадни суетни…
	Да съдят зрелостта ви
	ударил е часът —
	и ето: иде скоро*
	на равни вам Съдът!
	[* „И ето: иде скоро…“ — Отново типична за Киплинг библейска реминисценция, свързана с Второто пришествие, когато Бог ще слезе за втори път на земята, за да възвести Страшния съд. /Б.пр./]
P$
