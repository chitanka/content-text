P>
	„Скорпионите“ се самонаранявали,
	за да изтърпят на болката отприщена.
	После бавно за предишното забравяли.
	Сякаш се възраждали от нищото.

	А възможно ли ще е да ме забравиш,
	като се насилиш сам и се заставиш?
	Остро жило във сърцето си да впиеш
	и една любов приспиш или убиеш?
	В люта болка ще се гърча, ще се вия,
	но във тебе вечно жива ще остана.
	Знам, ще се опиташ — няма да го скриеш,
	всъщност, твоето сърце е цяло рана.
	Даже, ако те обхване лудост нова,
	любовта с повторен опит да погубиш
	и приготвиш скорпионската отрова,
	в сън вълшебен в мен отново ще се влюбиш.
	Любовта красива — казват — не умира
	и над нея никой, нищо нямат власт.
	В теб за мене любовта ти ще пулсира,
	вечно жива, огън — дива страст.
	Мене в сънищата жадно ще прегръщаш,
	ще ме любиш ненаситно, с луда стръв.
	Аз съм част от тебе и от твойта същност,
	част от огненогорещата ти кръв.
	Скорпионската отрова елексир е
	пред отровата на болката — любов.
	Ще се раждам в тебе вместо да умирам
	и при всеки опит твой за нов живот.

	И повярвах във легендата красива,
	дето тайнствено се носи по света.
	„Истинска любов остава вечно жива
	и безсилна е пред нея и смъртта“.
P$
