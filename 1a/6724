P>
	Червена, кръвта ме прониза,
	започна навсякъде да пълзи.
	Разкъсваше бялата риза,
	а аз я зашивах с горчиви сълзи.
	Пищяха и совите в мрака,
	говореха, пареха, плачеха.
	Закъсняла съм. Никой не чака.
	Думите нищо не значеха.
	Отекваше звън на камбани,
	раздираше моята тишина,
	а аз ги замерях със камъни,
	изронени от ранена душа.
	И свещи запалвах във храма,
	да можех със тях да простя
	болката все ненадживяна
	и посева на цветни семена.
	Иконите гледаха овехтяло
	раните по молещите колена.
	Въгленчето тлееше във бяло,
	покрито от сивото на пепелта.
	Вратите на храма затварях,
	да скрия святата му светлина.
	Падах, а после се изправях
	по-силна. Помитах прахта.
	Намирах се. Пречистена.
	Усмихвах се, говорейки с дъжда.
P$
