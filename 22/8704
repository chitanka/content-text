P>
	Под големия вятър на големия свят,
	под листа, снегове, времена
	ний вървим по земята с ненаситния глад
	да се любим със тебе, жена!
	Що за тъмна магия, що за жажда си ти?
	Под листа, снегове, времена
	търся в теб да открия различни черти,
	аз откривам все тебе, една.
	Но когато ти плачеш и изгаряш до мен,
	виждам в теб снегове, времена
	и магията зла, че от тебе роден,
	търся себе си в тебе, жена.
P$
