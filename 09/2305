	Не звъни ли телефонът точно когато сте седнали в тоалетната? Не идва ли автобусът точно когато сте запалили цигара? Не започва ли да вали дъжд точно когато сте измили колата си? И не спира ли дъждът точно когато сте си купили чадър?
	С течение на времето разбирате, че има нещо около вас, че има някаква осезаема сила извън вашата власт и ви обхваща непреодолимо желание да я назовете с име. В такъв момент, след като сте чувал законът на Мърфи, принципа на Питър или Законът за селективната гравитация, ви се иска да се призовете един от тях, само за да проверите дали не сте забравили точната формулировка.
	Пред вас е първата колекция (във формата на книга) на ума и мъдростта на най-видните технократи, бюрократи, хуманисти и антисоциални наблюдатели. Така наречените закони на Мърфи са групирани по области на своята валидност При формулировката им се натъкнахме на конфликтни претенции за авторство, както и на анонимни бележки.
	Ние бяхме принудени да отбележим приноса на неподражаемия Зигмури, който казва: „След като сте отворили консерва от червеи, единствения начин да я затворите отново е като използвате по-голяма консерва“. Като прибавихме и това зрънце към всемирните закони на Мърфи, се убедихме, че този проект, започнат веднъж, трябва да расте и да открива простор за все повече принципи, както стари, така и нови.
	В хода на историята дилетанти и позьори в науката ни дариха със законите на вселената, чиято скрита и неизменна субтруктура е в основата на космическия порядък. От свещениците ние получихме морални закони, от мистиците — законите на естетиката. Сега е ред на технократите да формулират нашето верую.
	В своето развитие науката и техниката винаги са достигали състояние на безизходица. Ако се съмнявате — проверете дефинициите на теоремата на Гинсбърк.
	Вселената изстива като гигантски стек, затоплен преди 18 милиарда години. Хаосът нараства и ние скоро не ще можем да различим морковите от лука.
	„Тогава какво ще кажете за краткия живот на легендарните затворени системи?“ — ще попитате вие, седнали пред чаша водка, наблюдавайки през прозореца гъмжилото от малки божи създания, завладени от своите грижи. Уви, ние само ще ги съзерцаваме как се проектират в добрата стара администрация през призмите на Питър, Паркинсън и др.
	„Ние сме от обратната страна на гоблена“ — така заявява татко Браун известен криминален детектив на Честъртън.
	Естествено, че е така. Много неща са неясни. Случайно налучкваме нишката и се питаме дали някога ще видим най-скъпото небесно изваяние на гигантския гоблен изтъкан от всички нас. Малцина ентусиасти дръзнаха да изследват другата страна на гоблена, храбро посрещнаха гнева на пазителите на реда в търсенето на истината. На тях е посветена тази книга.

>	МЪРФОЛОГИЯ

	__Закон на Мърфи:__

	Ако нещо върви зле, бъдете сигурни, че то ще стане по-зле!

	_Следствия:_

	1. Нищо не е така лесно, както изглежда.
	2. Всичко става за по-дълго време, отколкото мислите.
	3. Ако съществува вероятност няколко неща да тръгнат зле, то ще се случи това от тях, което ще причини най-много поразии.
	4. Ако едно начинание може да бъде провалено по 4 начина и ние отстраним и четирите, то веднага се появява пети, който го проваля.
	5. Оставени на себе си нещата се стремят от зле към още по зле.
	6. Когато човек реши да свърши нещо, което отлага отдавна, веднага се появява друго нещо, което трябва да се свърши преди това.
	7. Всяко решение посява семената на нови проблеми.
	8. Нищо на този свят не може да се извърши без грешки, защото глупаците са така изобретателни!
	9. Истинският характер на нещата е винаги скрит.
	10. Майката природа е една развратница.

	__Философия на Мърфи:__

	Усмихвайте се… Утре ще бъде по-зле.

	__Константа на Мърфи:__

	Нещата се повреждат право пропорционално на тяхната стойност.

	__Квантова ревизия на закона на Мърфи:__

	Всичко върви към зле едновременно.

	__Коментари на Хил:__

	1. Ако губите много от това, че нещата вървят зле — длъжни сте да направите всичко възможно.
	2. Ако нищо не губите — по-добре не се намесвайте.
	3. Ако нещата се обърнат във ваша полза — отдъхнете си.
	4. Ако нещо няма никакво значение, то действително няма значение.

	__Коментар на О’Тул:__

	Мърфи е оптимист!

	__Седмо заключение на Зимурги:__

	Ако трябва да излезем, дъждът се превръща в порой.

	__Постулат на Боулинг:__

	Ако се чувствате добре, не се безпокойте — ще го преодолеете.

	__Твърдение на Уайт:__

	Не се отчайвайте…

	__Коментар на Оуен върху твърдението на Уайт:__

	Злините може би желаят да спрат…

	__Допълнение на Бърд:__

	…и на тях им омръзва да търсят нови усложнения.

	__Закон на Ийл:__

	Винаги има по-лесен начин да се направи нещо.

	_Следствие:_

	Но не си губете времето — никога няма да го намерите.

	__Втори закон на Чизхолм:__

	Ако нещата се подобряват — нещо ще се влоши.

	_Следствия:_

	1. Ако нещата в момента не могат да се влошат, то в бъдеще ще успеят.
	2. Всеки път, когато изглежда, че нещата се подобряват, нещо сте пренебрегнали.

	__Трети закон на Чизхолм:__

	Предложения, изказани по един начин от вас, ще бъдат разбрани другояче от останалите.

	_Следствия:_

	1. Дори да обяснявате така ясно, че да няма място даже за недоразумения, ще се намери някой, който да ви разбере накриво.
	2. Дори да направите нещо, което сте сигурни, че ще срещне всеобща подкрепа, все ще се намери някой, на когото няма да се понрави.
	3. Начинание, чрез което се опитвате да осъществите целта си, винаги може да се окаже неудачно.

	__Първи закон на Скот:__

	Когато нещата изглеждат добре — бъдете нащрек. Те неминуемо ще се влошат.

	__Втори закон на Скот:__

	Когато една грешка е била открита и коригирана, става ясно, че грешката не е била грешка.

	__Първи закон на Финейгъл:__

	Ако даден експеримент е успешен, нещо в апаратурата се е повредило.

	__Втори закон на Финейгъл:__

	Независимо от очаквания резултат, някой се стреми:
	а) да го изтълкува погрешно.
	б) да го фалшифицира.
	в) убеден е, че се е случил вследствие неговата любима теория.

	__Трети закон на Финейгъл:__

	При всяка сума от данни най-правилната от тях, която не се нуждае от проверка, е грешната.

	_Следствия:_

	1. Нито един, който сте помолили да ви помогне, не ще забележи грешката.
	2. Всеки, който се отказва да търси помощ, ще я открие моментално.

	__Четвърти закон на Финейгъл:__

	След като веднъж една работа е приключена, всеки опит да се подобри я разваля.

	__Правила на Финейгъл:__

	1. Преди да започнете нещо, най-напред разберете за какво става дума.
	2. Винаги си водете статистика — това показва, че сте работили.
	3. Първо отчитайте събитията, а след това си правете изводи.
	4. Когато се съмнявате, направете го да звучи убедително.
	5. Експериментите трябва да са възпроизводими — те трябва да се провалят по един и същи начин.
	6. Не вярвайте в чудеса — използвайте ги.

	__Аксиома на Уинго:__

	Всички закони на Финейгъл могат да се избегнат, когато се научим на елементарното изкуство да действаме без мисъл.

	__Закон на Гемперсън:__

	Вероятността нещо да се случи е обратно пропорционална на желанието за това.

	__Закон за прогреса на Исави:__

	Насока на прогреса: повечето неща стават неумолимо по-лоши.
	Пътят на прогреса: най-краткият път е най-дългото разстояние между две точки.
	Диалектика на прогреса: прякото действие създава пряко противодействие.
	Темпове на прогреса: обществото е муле, а не лека кола. Ако се насилва твърде много, то започва да рита и ще хвърли ездача си.

	__Втори закон на Сод:__

	Рано или късно най-лошата комбинация от обстоятеластва се случва.

	__Закон на Рудин:__

	При кризи, които изискват хората да изберат само една от две крайни възможности, повечето от тях ще изберат по-лошата.

	__Коментар на Ерман:__

	1. Нещата се влошават, преди да почнат да се подобряват.
	2. Кой казва, че нещата биха се подобрили?

	__Втори закон на Еврит за термодинамиката:__

	В обществото хаосът винаги нараства.

	__Закон на Мърфи за термодинамиката:__

	Дори когато се опитваме да се намесим, нещата се влошават.

	__Втори закон на Комонър за екологията:__

	Нищо вече не изчезва.

	__Закон на Падър:__

	Всичко, което започва добре — свършва зле.
	Всичко, което започва зле — свършва още по-зле.

	__Закон на Хоу:__

	Всеки има метод, който се оказва неподходящ.

	__Закон на Уини:__

	Отрицателното бездействие се стреми да нараства.

	__Първи закон на Зимурги за еволюцията на динамиката на__
	__системата:__

	Ако веднъж отворите консерва с чеpвеи, единствения начин да я консервирате отново е да използвате по-голяма консерва.

	__Закон на Стърджийн:__

	90% от нещата са отвратителни.

	__Непроизнасяният закон:__

	Когато си наумите нещо…
	Ако е за добро — то не се случва.
	Ако е за лошо — то се случва.

	__Обратно пропорционални закони за очакванията:__

	Негативните очаквания водят до негативни резултати.
	Положителните очаквания водят до негативни резултати.

>	РАЗВИТА МЪРФОЛОГИЯ

	__Обобщение на Цантърми:__

	Ако нещо се подобрява, то пак ще се влоши.

	__Парадокс на Силверман:__

	Ако законът на Мърфи може да не случи, … той няма да се случи.

	__Пояснение на Макс:__

	Законът на Мърфи не може да не се случи.

	__Разширен закон на Мърфи:__

	Ако серия от събития могат да се влошат, то те ще го сторят в най — лошата последователност.

	_Следствие на Рандстик:_

	Нищо не е толкова лошо, че да не може да се влоши.

	__Закон на Евънс и Бъорн:__

	Независимо какво се влошава, винаги има някой, който е знаел, че така трябва да бъде.

	__Закон на Хелрунг:__

	Ако чакате, събитието отминава … … след като е направило своите поразии … … ако то е било неприятно — ще се върне отново.

	__Цитат на Х. Л. Менкен:__

	Сложните проблеми имат прости и лесни за разбиране грешни отговори.

	__Предписание на Духарме:__

	Възможносите се появяват винаги в най-невъзможния момент.

	__Закон на Имбеси за запазване на мръсотията:__

	За да изчистите нещо, трябва да измърсите друго нещо.

	__Разширение на Фриман:__

	…но е възможно да замърсите всичко, без да изчистите нищо.

	__Първи постулат на Изомърфизма:__

	Нещата, които не са равни на нищо друго, са равни помежду си.

	__Закон на Мариян:__

	Винаги може да намерите това, което не търсите.

	__Изказване на Койт-Мърфи за силата на отрицателното мислене:__

	Невъзможно е оптимистът да бъде приятно изненадан.

	__Неприложимият закон:__

	Ако измиете колата си, за да предизвикате дъжд, няма да завали.

	__Запазване привлекателността на Мърфи:__

	Най-лошото е враг на лошото.

	__Кардиналният извод:__

	Оптимисът вярва, че живее в най-добрия от всички възможни светове.
	Песимистът се страхува, че това е истина.


>	ПРИЛОЖНА МЪРФОЛОГИЯ

	__Закон на Букър:__

	Грам приложение е по-ценен от тон абстракция.

	__Закон на Клипщайн:__

	_/общотехнически приложения/_

	1. Предложеният патент винаги е предшестван от подобно откритие, направено от друг само преди две седмици.
	2. Точността на датите за доставка е обратно пропорционална на папките със списъка на частите.
	3. Размерите винаги се обозначават с най-неподходящите мерни единици. Например скоростта се изразява във фрулонги за седмица. (1 фрулонг — 220 ярда или 1/8 миля)
	4. Жица или тръба, отрязана по мярка, винаги се оказва по-къса.

	_/конкретни закони за производството/_

	1. Допуските в изработването ще се натрупат еднопосочно с цел най трудно сглобяване.
	2. Ако по проект са необходими „N“ компонента, то в склада са налице „N-1“.
	3. Електромоторът винаги си избира неочаквана посока на въртене.
	4. Устройството за защита има за задача да извади от строя всичко останало.
	5. Транзистор, защитен с бързодействащ предпазител, ще защити предпазителя, като изгори пръв.
	6. Повредата в устройството не ще се появи на бял свят, докато то не мине и последната проверка.
	7. Устройството ще отговаря на изискванията по спецификацията, докато изтече гаранцията.
	8. Едва след като сме развили и последния от 16-те винта на капака за достъп, се открива, че е демонтиран не този, който трябва.
	9. След като капакът за достъп е укрепен и с последния от 16-те винта, установяваме, че е пропуснато уплътнението.
	10. Винаги след като сглобим отново един уред, остават излишни части.

	_/универсални закони за наивни инженери/_

	1. И в най-простата сметка могат да се допуснат всички възможни грешки.
	2. Каквато и грешка да се допуска в изчисленията, тя е насочена към причиняване на максимални щети.
	3. Във всяка формула константите, особено онези, получени от инженерните справочници, трябва да се третират като променливи.
	4. Колкото даден размер е по-необходим, толкова шансът да бъде пропуснат е по-голям.
	5. Ако една инсталация е изправна, то всички консуматори ще да са повредени.
	6. Времето за всяка доставка, предвидено по проект, трябва да се удвои.
	7. Непосредствено преди завършването на дадена инсталация изниква обективна необходимост от принципни изменения в нейната конструкция.
	8. Части, които в никакъв случай не трябва да се монтират на неподходящо място, се монтират именно там.
	9. Няма взаимозаменяеми части.
	10. Спецификациите на производителя се умножават за по-сигурно с константа 0,5.
	11. Ако възможностите на изделието се рекламират от търговец, няма да сгрешите ако ги умножите с константа 0,5.
	12. Инструкциите за монтаж и работа ще бъдат най-любезно изхвърлени или подменени от деловодството.
	13. Ако повече от един човек е виновен за дадени грешни пресмятания, няма да има виновни.
	14. Частите, подлежащи на редовна профилактика, винаги са най-трудно достъпни.
	15. Едни и същи устройства, които се тестват по еднакъв начин, в работни условия се проявяват по съвсем различен начин.
	16. Ако в инженерната е установен коефициент на безопастност, един чистосърдечен глупак ще предложи начин за надвишаването му.
	17. Клаузите за гаранция са недействителни след изплащането на фактурата.

	__Трети закон на Джонсън:__

	Ако сте пропуснали някой брой от списание, то в него се намира статията, която най-много ви интересува.

	_Следствие:_

	Всички ваши познати или са го пропуснали, или са го загубили, или са го изхвърлили.

	__14 следствие на Атууд:__

	От даваните книги назаем се губят онези, които най-много искаме да запазим.

	__Закон на Харпър:__

	Търсеният ръкопис се намира винаги 15 минути след като сме дали друг материал за набор на негово място.

	__Допълнителни правила за притежание на Ричард:__

	1. Ако пазите нещо твърде дълго, можете да го изхвърлите.
	2. Ако сте изхвърлили нещо, то веднага ще ви потрябва.

	__Закон на Луис:__

	Независимо от това колко дълго и старателно сте купували някъкъв предмет след като сте платили установявате, че той се продава другаде по-евтино.

	__Закони на градинарството:__

	1. Сечивата, взети от други хора, работят само на техните градини.
	2. Ако някой не използва нещо, то си има причина.
	3. Обикновено вземате този инструмент, от който имате най-малка нужда.

	__Закон за районите на Макклафри:__

	Там, където не е необходимо райониране, то е напълно възможно.
	Там, където то е отчайващо необходимо, то се оказва невъзможно.

	__Закон за самолетите:__

	Когато самолетът, в който сте, закъснява, то самолетът, в който желаете да се прехвърлите, излита точно навреме.

	__Допълнение на Боб:__

	…добре, че за влаковете това не е в сила!

	__Първи закон на велосипедиста:__

	Няма значение какъв път ще изберете, вие винаги ще карате срещу вятъра и по нагорнище.

	__Първи закон на бриджа:__

	Грешката е винаги у партнъора.

	__Закон на Китман:__

	Кварталните клюки се стремят да изместят ежедневните телевизионни сплетни.

	__Закон на Дугонсън и Лайърд:__

	Всеки сериозен зъбобол започва в събота вечер.

	__Наблюдение на Егор:__

	Колите в съседното платно се движат по-бързо.

	__Вариации на О’Бойън върху наблюдението на Егор:__

	Ако смените платното на движение ще установите, че колите от платното, което току-що сте напуснали, започват да се движат по-бързо.

	_Следствие на Кентън:_

	Минете между двете платна и ядосайте всички.

	__Закон на Бууб:__

	Винаги откривате нещо, когато хвърляте последен поглед.

>	СИТУАЦИОННА МЪРФОЛОГИЯ

	__Закон на Дрейзън за възмездието:__

	Времето, необходимо за възстановяване на ситуацията, е обратно пропорционално на времето за разрушаването й.

	__Пример 1:__

	Времето за залепване на една ваза е значително по-дълго от времето за счупването й.

	__Пример 2:__

	Необходимо е много повече време да намерите 10 лева, отколкото да ги загубите.

	__Закон на закусвалнята:__

	Ястието, което е най-вкусно, се взема от човека преди вас.

	__Принцип на опашката:__

	Колкото по-дълго чакате, толкова по-голяма е вероятността да сте застанали на грешна опашка.

	__Закон на Витен:__

	Един час след като сте изрязали ноктите си ще изпитате остра нужда от тях.

	__Закон на Хачисън:__

	Когато една ситуация изисква непрестанно внимание, то тя ще се случи в момент на разсейване.

	__Закон на Джоунс за зоопаркове и музеи:__

	Пред най-интересния обект няма табела.

	__Закон на Джоунс за публикуването:__

	Някои грешки остават винаги незабелязани, докато книгата е под печат.

	_Следствие на Блок:_

	Първата страница, която авторът отвори, след като получи новоизлязлата си книга, съдържа най-гадната грешка.

	__Закони на фотографията__

	1. Най-интересният момент се случва веднага след като е изщракана и последната поза.
	2. Останалите интересни обекти са фотографирани със забравена капачка на обектива.
	3. Случайно оцелялата интересна поза се унищожава от някой, който нахлува във фотолабораторията и осветява филма.

	__Закон на Дедера:__

	В триетажно здание, обслужвано от асансъор, в 9 от 10 случая на повикване той ще е на друг етаж.

	__Закон на сър Уолтър:__

	Тенденцията цигареният дим да се насочи към някого е право пропорцонална алергията му към дима.

	__Закон на Роджърс:__

	Когато стюардесата започне да налива кафето, самолетът навлиза във въздушни ями.

	__Обяснение на Дейвис за закона на Роджърс:__

	Наливането на кафе в самолет предизвиква турболенция.

	__Принцип на основния багаж:__

	На която и лента да чакате, багажът ви ще се появи някъде другаде.

>	ДИЗАЙНОЛОГИЯ

	__Закон на Клипщайн за спецификацията:__

	При спецификациите законът на Мърфи превъзхожда закона на Ом.

	__Първи закон за преразглеждането:__

	Информацията за корекцията на дадено изделие ще достигне до конструктора едва след като всичко е готово.

	_Следствие:_

	В такъв случай имаме на разположение два варианта — правилен и грешен, но е по-разумно да изберем грешния с цел да избегнем ново преразглеждане.

	__Втори закон на преразглеждането:__

	Колкото по-невинна изглежда модификацията, толкова повече нараства нейното влияние в бъдеще.

	__Трети закон на преразглеждането:__

	Ако изделието е пред завършване и действителните размери са получени, а никога не оправдават предвижданията, винаги е по-просто да се започне отначало.

	__Закони за планираното объркване:__

	1. Детайлът, който доставчикът е пропуснал да изпрати, спира 75% от работата. В 50% от случаите въпросният детайл въобще не се произвежда.
	2. Доставки с камион, които обикновено отнемат един ден, ще изискват пет дни, докато чакате за камиона.
	3. След като прибавите 2 седмици към графика за непредвидени закъснения, добавете още 2 за закъснения които, не предвиждат предвидените.

	__Уравнения на Снафу:__

	1. Когато имаме задача с „N“ уравнения, винаги имаме „N+1“ неизвестни.
	2. Този вид информация, който е най-необходим, ще се намери най-трудно.
	3. След като сте изчерпали всички възможности, ще се намери просто и очевидно решение, лесно забележимо от всеки.
	4. Лошото идва на вълни.
	5. Постоянно има вълнение.

	__Константа на Скинър:__

	Това е величината, която след като се умножи, раздели, прибави или извади от получения отговор, ще ви даде верния резултат.

	__Закон на Микш:__

	Ако един конец има един край, то той ще има и друг.

	__Закони за компютърното програмиране:__

	1. Програма, която работи, е остаряла.
	2. Всяка програма струва повече и отнема повече време, отколкото си мислим.
	3. Ако програмата е полезна, като правило трябва да се измени.
	4. Ако програмата е безполезна, обикновено се документира.
	5. Всяка програма ще се разраства, докато заеме цялата налична памет.
	6. Стойността на програмата е пропорционална на избълваната от печатащото устройство хартия.
	7. Сложността на програмата нараства до тогава, докато надхвърли възможностите на програмиста.

	__Постулати за програмиране на Трутман:__

	1. Докато една програма не е работила поне 6 месеца, не могат да се открият най-опасните грешки.
	2. Контролните карти за работа, които сякаш не могат да се поставят в неподходящ ред, всъщност могат.
	3. Ако входният редактор е проектиран да отхвърля погрешно въвежданне, някой върховен глупак ще открие начин, чрез който грешките да преминат.
	4. Грубостта е езикът, който всички програмисти разбират най-добре.

	__Закони на Глиб за надеждност:__

	1. Компютрите са ненадеждни, но хората — още повече.
	2. Всяка система, която зависи от надеждността на човека, е ненадеждна.
	3. Нерегистрираните грешки за разлика от регистрираните са безкрайни по количество.
	4. Инвестициите за надеждност ще растат до тогава, докато надхвърлят вероятната цена на грешките.

	__Закони за проектирането съгласно Голъб:__

	1. Замъглените цели на проекта се използват, за да се излезе от неудобно то положение, когато се дава отчет за разходите.
	2. Небрежно изработеният проект отнема 3 пъти повече време от предвиденото за приключване; грижливо изработеният проект отнема само 2 пъти повече от предния.
	3. С течение на времето усилията, необходими за корекция на плана, нарастват в геометрична прогресия.
	4. Проектантските групи ненавиждат процедурата по отчитане развитието на работата, защото по този начин най-ярко се демонстрира липсата на прогрес.

	__Принцип на Шоу:__

	Постройте система, която дори и глупакът може да ползва, и само той ще желае да я използва.

>	МЪРФОТЕХНИКА

	__Принцип на IВМ:__

	Машините трябва да работят! Хората трябва да мислят!

	__Закон за селективната гравитация:__

	Всеки изтърван предмет пада така, че да причини максимални щети.

	_Следствие на Клипщайн:_

	Шансът филията с масло да падне с намазаната страна върху килима е право пропорционален на стойността на килима.

	__Закон за перверзността на природата:__

	Никога не знаем коя страна на филията да намажем.

	_Следствие на Дженинг:_

	Най-скъпата част е онази, която се счупва.

	__Закон на Шпринкл:__

	Нещата винаги падат под прав ъгъл.

	__Закон на Антъни за работилницата:__

	Всеки инструмент, след като падне, ще се изтърколи в най-трудно достъпния ъгъл.

	_Следствие:_

	По пътя той ще удари първо вашата обувка.

	__Принцип на резервните части:__

	Възможността за откриване на малки части, паднали от тезгяха, е пропорционална на размера на детайла и обратно пропорционална на значението му за приключване на ремонтната работа.

	__Закон на Павел:__

	Нищо не е в състояние да падне под пода.

	__Първи закон на Джонсън:__

	Приборите винаги се повреждат в най-неподходящото време.

	__Закон за досадата:__

	Веднага след като приберем един инструмент на мястото му с мисълта, че вече сме приключили работата си с него, той отново ни става нужен.

	__Закон на Уотсън:__

	Надеждността на оборудването е обратно пропорционална на броя на обслужващия персонал и на неговата квалификация.

	__Втори закон на Вишовски:__

	Всичко може да се накара да работи, ако безделничите достатачно дълго време с него.

	__Закон на Сатингер:__

	Всяко нещо работи по-добре, след като се включи.

	__Закон на Лоури:__

	Ако се заклини — насилете го!
	Ако се счупи — значи е време да се смени.

	__Закон на Шмид:__

	Ако бърникате нещо дълго време, то ще се развали.

	__Закон на Антъни за насилието:__

	Не го насилвайте — вземете по-голям чук.

	__Аксиома на Кан:__

	След като всичко се повреди — четете инструкциите.

	__Постулат на Хорнер за петте удара:__

	Опитът е право пропорционален на потрошеното оборудване.

	__Принцип, касаещ многофункционалните устройства:__

	Колкото по-малко действия извършва едно устройство, толкова по-точно ще работи.

	__Закон на Купър:__

	Всяка машина може да издържи още малко.

	__Закон на Дженкинсън:__

	Все някога машината ще спре.


>	ИЗСЛЕДОВАТЕЛСКА МЪРФИСТИКА:

	__Първи закон на Гордън:__

	Ако един изследователски проект няма никаква стойност, то не си струва да се работи по него.

	__Закон на Мърфи за изследванията:__

	Достатъчно изследвания ще се стремят да подкрепят вашата теория.

	__Закон на Майер:__

	Ако фактите не подкрепят теорията, те трябва да се изхвърлят.

	_Следствия:_

	1. Колкото е по-обширна теорията, толкова по-добре.
	2. Един експеримент е сполучлив, ако в интерес на теорията сме игнорирали само половината от наблюденията.

	__Препоръка:__

	Ако един екперимент е сполучлив, не го повтаряйте.

	__Закон на Уйлямс и Холанд:__

	Всичко може да се докаже със статистика, ако са събрани достатъчно данни.

	__Теория на Едингтън:__

	Броят на хипотезите, обясняващи дадено явление, е обратно пропорционален на наличните познания.

	__Закон на Пиър:__

	Решението на проблема изменя неговата същност.

	__Закон на Харвард:__

	При най-строго контролирани условия на налягане, температура, влажност и др., опитните образци се държат по най-проклетия и недоказуем начин.

	__Закон за анализите:__

	След мъчителни анализи на един образец винаги ви се заявява, че използваният метод е грешен и не може да се използва за решение на проблема.

	__Правило за точност:__

	Когато работите върху решението на даден проблем винаги е полезно да знаете отговора.

	__Закон на Йънг:__

	Всички големи открития са направени по погрешка.

	_Следствие:_

	Колкото е по-голямо финансирането, толкова по дълго могат да се правят грешки.

	__Закон на Хоар за големите проблеми:__

	Във всеки голям проблем има един малък, който се бори да излезе на бял свят.

	__Закон на Фет:__

	Никога не повтаряйте успешен експеримент.

	__Първи закон на Вишовски:__

	Нито един експеримент не е възпроизводим.

	__Фактор на безполезност:__

	Няма експеримент, който да е пълен провал. Той винаги може да се дава като отрицателен пример.

	__Закон на мистър Купър:__

	Ако в техническия текст не можете да разберете някоя дума, прескочете я, това няма да се отрази на смисъла.

	__Закон на Паркинсън за „медицинските“ изследвания:__

	Успешните изследвания поглъщат най-големите дотации, което прави следващите изследвания невъзможни.

	__Шести закон на Паркинсън:__

	Прогресът в науката е обратно пропорционален на броя на публикациите.

	__Принцип на цялостната картина:__

	Учените-изследователи са така впримчени в техните тясно специализирани интереси, че не могат да видят цялостната картина на каквото и да е, включително и на собствените си изследвания.

	_Следствие:_

	Директорът на изследването трябва да знае колкото се може по-малко за обекта на изследването, който той ръководи.

	__Закон на Бруки:__

	Тъкмо когато системата стане изцяло определена, някъкъв проклет глупак открива нещо, което или я унищожава, или я раздува до неузнаваемост.

	__Закон на Кемпбел:__

	Природата ненавижда глупавите експерименти.

	__Закон на Мескимен:__

	Никога не стига времето, за да се свърши нещо правилно, но винаги има достатъчно време то да бъде възпрепятствано.

>	ВИСОКО РАЗВИТА ИЗСЛЕДОВАТЕЛСКА МЪРФОЛОГИЯ

	__Първи закон на лабораторната дейност:__

	Горещите колби изглеждат по същия начин като студените. Когато не знаете какво да правите, вършете го внимателно.

	__Осмо правило на Финейгъл:__

	Колективната работа е благодат. Тя ви позволява да обвините някой друг.

	__Кредото на Финейгъл:__

	Истината е в науката. Не се заблуждавайте от фактите.

	__Леснодостъпно ръководство за съвременната наука:__

	Ако нещо е зелено и се извива — то е билогия.
	Ако вони — е химия.
	Ако не работи — е физика.

	__Закон на Мюнг:__

	Нищо не импулсира така добре откритията, както липсата на контрол.

	__Закон на Лерман за техниката:__

	Никога не разполагате с достатъчно пари и време.

	__Втори постулат на Тъмб:__

	Лесноразбираемата и полезна лъжа е за предпочитане пред сложната и непъл на истина.

	__Първи закон на Джоунз:__

	Който е направил значително откритие в дадена област и стои в нея достатъчно дълго време, започва да спира прогреса право пропорционално на първоначалния си принос.

	__Правило на Перман към аксиомата на Робъртс:__

	Грешките на един са данни за друг.

	__Пети закон на надеждността:__

	Да се греши е човешко, но за цялостното объркване на нещата е необходим компютър.

	__Трети закон на Гретор:__

	Компютърната програма прави каквото сте и казали, а не каквото искате от нея.

	__Първа компютърна аксиома на Лео Брайзър:__

	Когато вкарате програма в паметта, запомнете къде сте я въвели.

>	ЙЕРАРХОЛОГИЯ

	__Закон на Хелер:__

	Първият мит за ръководенето е, че то съществува.

	_Следствие на Джонсън:_

	Никой реално не знае къде какво става в една организация.

	__Принцип на Питър:__

	В една йерархична система всеки служител се стреми да се издигне на нивото на собствената си некомпетентност.

	_Следствия:_

	1. С течение на времето всеки пост се заема от служител, който е най малко подходящ за него.
	2. Работата се извършва от онези служители, които още не са достигнали своето ниво на некомпетентност.

	__Инверсията на Питър:__

	Учрежденските порядки се оценяват много по-високо от ефективната работа.

	__Скритият постулат на Питър съгласно Родин:__

	Всеки служител започва на нивото си на компетентност.

	__Наблюдение на Питър:__

	Свръхкомпетентността е по-нежелателна от некомпетентността.

	__Закон за еволюцията на Питър:__

	Компетентността винаги съдържа семената на некомпетентността.

	__Правило на Питър за творческата некомпетентност:__

	За да можете да си вършите необезпокоявано своята работа, създавайте впечатлението, че вече сте достигнали нивото си на некомпетентност.

	__Теорема на Питър:__

	Некомпетеност + некомпетентност = некомпетентност

	__Закон на Питър за заместването:__

	Грижете се за къртичите дупки, планините сами ще се грижат за себе си.

	__Прогнозата на Питър:__

	Отделете достатъчно време, за да потвърдите нуждата от нещо, и тя ще изчезне.

	__Максима на Питър:__

	Грам въображение е по ценен от килограм изпълнение.

	__Закон на Годин:__

	Мащабите на некомпетентност са право пропорционални на заемания пост.

	__Правило на Фриман:__

	Обстоятелствата могат да принудят некомпетентен да стане компетентен поне по нещо.

	__Аксиома на Вейл:__

	Във всяко човешко начинание работата сама търси най-ниското ниво на йерархията.

	__Трети закон на Паркинсън:__

	Количеството хора в даден работен колектив се стреми да расте, независимо от количеството извършена работа.

	__Пети закон на Паркинсън:__

	Ако има някъкъв начин да се забави дадено решение, опитната бюрокрация ще го намери.

	__Аксиома на Паркинсън:__

	Началникът желае да размножава подчинените си, а не съперниците си.

	__Закон на Корнели:__

	По-изгодно е да се назначат на работа онези, които най-малко умеят да я вършат.

	__Закон на Зимурги за доброволната работа:__

	Хората са винаги ентусиазирани да работят в минало време.

	__Закон на комуникациите:__

	Неизбежният резултат от подробните и разширани взаимоотношения между раз личните нива на йерархията е огромното разрастване на неразбирателството.

	__Закон на Доу:__

	В една йерархия колкото е по-високо нивото, толкова е по-неясна представата за действителното състояние на нещата.

	__Закон на Озер:__

	За човек, който е на върха на организацията, съществува тенденция да пре карва цялото си време в съвещания и подписване на документи.

	__Закон на Банцел:__

	Да се преброят нещата е опасно във всички случаи, дори когато това води до ефективност.

	__Десет правила на Спарк за ръководителя:__

	1. Стремете се да изглеждате изключително импозантен.
	2. Необходимо е да бъдете забелязан е компания с големи началници.
	3. Говорете авторитетно, тълкувайте само очевидни и доказани факти.
	4. Не се обвързвайте с аргументи, но ако ви „натискат“ задайте несъществен въпрос и се усмихнете задоволително, докато вашият опонент осъзнае какво става — след това бързо сменете темата.
	5. Слушайте внимателно когато другите дискутират проблема. Втурнете се с банално изявление и ги погребете с него.
	6. Ако подчинен ви задава въпрос по същество, погледнете към него, сякаш се е самозабравил, и когато той сведе поглед, перефразирайте въпроса, и го отправете обратно към него. (принцип на бумеранга)
	7. Получете ли „перспективна“ задача пазете я от погледите на подчинените.
	8. Разхождайте се с бърза крачка, когато сте извън кабинета си, така под чинените ви няма да ви отегчават с въпроси.
	9. Винаги затваряйте вратата след себе си. Това създава впечатление у по сетителите, че провеждате важно съвещание.
	10. Давайте всички разпореждания устно Не пишете нищо, което по-късно няма да е във ваша полза.

	__Истини за ръководенето:__

	1. Мислете преди да действате — това не са ваши пари.
	2. Доброто ръководство се изразява в една велика идея.
	3. Нито едно длъжностно лице не хаби енергия да доказва, че греши.
	4. Ако за изясняването на проблема са необходими сложни пресмятания, не ги правете, все едно ще сгрешите.

	__Първи закон на Джей за ръководителя:__

	Промяната на нещата е главна задача на ръководителя — и то преди някой друг да е успял да ги утвърди.

	__Дилемата на работника:__

	1. Независимо колко се работи, то никога не е достатъчно.
	2. Това, което не е направено, е винаги по-важно от онова, което е напра вено.

	__Максима на Маг:__

	Тези, които имат — вземат.

	__Втора максима на Маг:__

	Глупак на висок пост е като човек на висок планински връх — всичко му изглежда дребно, а за всички останали той е величина.

	__Закон на Менкън:__

	Тези, които могат — правят.
	Тези, които не могат — поучават.

	__Допълнение на Мартин:__

	Тези, които не могат да поучават — администрират.

	__Аксиома на армията:__

	Всяка заповед, която може и да не се разбере, не се разбира.

	__Закон на Джоунс:__

	Човетът, който се усмихва, когато нещата се влошават, е сигурен, че за това ще набедят някой друг.

	__Първи закон на социалната икономика:__

	В йерархическата система заплащането на дадена работа е обратно пропорционално на трудността й.

	__Оплакване на Харис:__

	Всички способни хора си отидоха.

	__Закон на Пат:__

	В администрацията доминират два типа хора:
	1. Тези, които разбират, че не могат да ръководят;
	2. Онези, които ръководят онова, което не разбират.

	__Постулат на Паркинс:__

	Колкото са по-големи шефовете, толкова по-силно удрят.

	__Постулат на Харисън:__

	За всяко действие има права и обратна критика.

	__Правило на Роджърс:__

	Разрешаването на един проект може да се гарантира само ако кой от началниците не може да бъде обвинен в случай на неуспех, но при случай на успех всеки от тях може да натрупа актив.

	__Бюрократична хипотеза на Молисън:__

	Ако една идея прескочи бюрократичната бариера и се реализира, то тя е би ла безсмислена.

	__Закон на Кондей:__

	Във всяка организация има поне един, който знае какво става. Той трябва да бъде изгонен!

	__Закон на Стюарт за противадействието:__

	По-лесно е да получите прошка, отколкото разрешение.

	__Теория на Лохтус за кадровия подбор:__

	Кадровият подбор е триумф на надеждата над опита.

	__Пети закон на Лохтус за ръководството:__

	Повечето хора се ръководят от документи, като нито знаят кой ги е написал, нито какво в същност означават.

	__Първо правило за малоценност на началника:__

	Не допускайте началниците ви да разберат, че сте по-добри от тях.

	__Закон на Унстлър:__

	Никога не можете да разберете кой е прав, но винаги разбирате кой е на власт.

	__Закон на Спенсър за данните:__

	1. Всеки може да вземе решение, след като разполага с достатъчно факти.
	2. Добрият ръководител може да вземе решение без факти.
	3. Съвършеният ръководител може да ръководи съвършено некомпетентно.
