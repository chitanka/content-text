P>
	Да си помагаме, е нужно в тоя свят.
		Умре ли твоят ближен или брат,
		помни, ще падне върху теб товара.

	Магаре креташе със кон един надут.
	Вървеше леко той със своя стар хамут,
	а всичко мъкнеше нещастното магаре.
	За помощ коня горд помоли то с тъга —
	че инак ще умре, преди в града да влезне.
	— Молбата ми не е — каза то — нелюбезна:
	половината товар за теб ще е шега.

	Отказа конят, безучастно пръхна;
	но щом под бремето другарят му издъхна,
		разбра, че сбърка конската глава.
		Принуден бе да мъкне той товара
		на клетото ослякнало магаре
		и кожата му заедно с това.
P$
