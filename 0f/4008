P>
	— Аз най-голям съм, цар съм в планината! —
	каза орелът, хищникът планински.
	— Не, аз! Че давам смърт — каза змията.
	— Не! Аз съм! — рече букът исполински.

	— Аз! — ревна мечката, — че съм ужасна,
	— Аз! — викна славей, на гора поета.
	— Аз най-голяма съм, че най съм красна —
	отвърна теменужката напета.

	И шум под ясното се дигна слънце:
	„Аз най-велико съм — посред мълвата
	пошушна тихо пясъчното зрънце: —
	от мен състои се планината.“
P$
