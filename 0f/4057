P>
	Срещнахме се случайно ние
	и се залибихме така.
	Но любовта ни бе нетрайна
	и никой от нас не плака,
	когато се делихме ние,
	когато тръгвше на път —
	за мислех зарад ново либе,
	ти за богат и глупав мъж.

	* * *

	Срещнах те пак, ти беше мила
	и още хубава на глед.
	Но в тебе нямаше веч сила,
	ти беше хладна като лед.
	Ти пак сама при мене доди
	и плака с сълзи за любов.
	Аз бях кат камък, но по навик
	да плча бях готов.
	И клех се аз, че съм те любил
	безумно, страстно, от душа,
	че ти си била зарад мене
	най-мила, драга на света.
	Ти слушаше със поглед вперен,
	но вяра нямаше във теб —
	това се виждаше най-ясно
	на твоя образ сияйно-блед.
	Припадна ти от ужас с силно чувство
	на мойте хлемави гърди
	и аз показах чрез изкуство,
	че в тях страст пламенна гори.
	Но твойто чувство бе лъжливо,
	а моя огън — прах.
	Раздялата ни бе горчива,
	но изобилна със смях.
P$
