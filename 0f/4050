P>
	Изгрявала светливата зорница,
	на запад месеца гаснял.
	Ранен покрай зелената горица
	в кръвта си млад юнак лежал.
		Събудено славейчето запяло,
		и тихо вятъра повял,
		в гората пресен хайдушка се чула,
		за миг юнака оживял…
	Подигнал той главата си,
	на месца погледнал,
	подпрял се на ръката си
	и от душа въздъхнал.
		И много казвала тая въздишка,
		що плаши нашето сърце:
		надежди, планове и несполука,
		последно на света „прости“.
	Подпрян той, месеца как гасне гледал
	и с него наедно гаснял.
	Изгряло слънцето, месеца залязъл,
	юнака завинаги заспал.
		Скостила се ръката му,
		що ножа е държал,
		угаснали очите му,
		где мъжество блещяло…
P$
