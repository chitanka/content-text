P>
	Ей, народ поробен,
	Що си тъй заспал?
	Ил живот свободен
	теб не ти е мил?
		Дойде време, дойде час
		иго да строшим.
		Хайде, хайде, хайде,
		на бой давървим,
		стига, стига толкоз
		в Влашко да стоим!

	Паши, чорбаджии,
	заптии, кадии,
	келяви султани кръвта ни пият.
		Дойде време, дойде час
		да им отмъстим!
		Хайде… и пр.

	От гърци-владици
	ти се оттърва.
	Но мръсни турци
	вирнали глава,
	чернят ти живота,
	тъпчат ти честта.
		Дойде време, дойде час
		да им отмъстим!
		Хайде… и пр.
	Ха, народ поробен,
	подигай глава!
	Да станеш свободен,
	да смажеш врага!
	Дойде време, дойде час,
	хайде… и пр.

		Че като надвиеш
		твоя заклет враг,
		ти ще придобиеш
		нов, честит живот,
		пълен със свобода,
		пълен с добрина.
	Дойде време, дойде час
	иго да строшим!
	Хайде, хайде, хайде,
	на бой да вървим,
	стига, стига толкоз
	робство да търпим!

@@	Търново, юний 1873 г.
P$
