P>
	Така сме ний обречени открай —
	в безпокривния лагер на бездомните.
	Ала и ти, другарю Връбчо, знай,
	че този път ще ви потрошим стомните.

	Добре ще е — вий всички да запомните,
	че на земята няма вече рай.
	И като скъп подарък — по нескромните
	ще почне дървен господ да играй.

	Напразен ми се вижда този лай
	и този вой в колоните на пресата —
	голямо чудо няма да е май
	на Гражданския комитет намесата.

	И този ден, преди да се обесите,
	ний имаме за вас заслужен пай:
	Да спуснем над думбазите завесата
	и после на напишем едро „к р а й“.
P$
