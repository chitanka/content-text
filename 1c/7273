P>
	Аз нося фъртуни и шеметни бури,
	и черния облак на вихри безбройни;
	аз нося живота на пролети знойни
	и детския поглед на чисти лазури.

	Аз нося тъгата на тиха досада
	и глухия отдих на кремове болни;
	аз нося простора на радости волни;
	и топли молитви, и светла прохлада,

	Аз нося крилото на тъмна тревога
	и жълтата краска на мъка есенна;
	и нося широка, широка вселена
	и тъмния демон и демона — в бога.
P$
