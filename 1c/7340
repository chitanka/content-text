P>
	Изпечен шут и заплатен клеветник,
	днес Връбчо наш остана пак да чака:
	от кандидат за общински съветник
	превърна се на вестникарска сврака.

	А хитър е — и не една интрига
	курдиса той пред изборите наши,
	ала акъл му никак недостига,
	та стана член на блока от апаши.

	От комунизъм Връбчо се не плаши —
	а всеки ден за него шум повдига.
	Кат журналист забъркан в много каши
	той може да те лъже и да мига.

	Сервилен мъж, навикнал на поклони,
	честит е Връбчо с празната кратуна! —
	на вестник „Мир“ от мръсните колони
	ще си изкара винаги самуна.
P$
