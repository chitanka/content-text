P>
	През гранитните огради на замислените здания
	всяка скрита скръб заплака, всяка горест зарида…
	И събужда се вълната на заспалите страдания…
	сякаш пее, сякаш плаче тишината на града.

	И тежат ми на душата тия улици и сгради,
	тия пъстри булеварди, пълни с хора и мъгла:
	аз жадувам гръм и грохот и железни барикади —
	и железни барикади и — почупени стъкла!

	Аз жадувам гръм и трясък, и рушения на замъци,
	и оловен дъжд, и огън от самите небеса —
	аз бих искал да погледам всяко здание във пламъци,
	че и в пламъците земни има — има чудеса!
P$
