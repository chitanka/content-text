P>
	Слънце пали, слънце суши
	момък на чужбина,
	тъжна мисъл гръд му души,
	а душа съдбина!

	Подфръкни ми, сокол ясни,
	мила майко моя,
	та си виж на край тъдешни
	клета рожба твоя!

	Денем слънце слепне очи,
	а в душа мръчяе;
	вечер — месец свет ми сочи,
	той в сърце не грее!

	Нощем звезди, майко, светят,
	то се мръщолят,
	кат чи сълзи дребни ронят, —
	тъй се твойте леят!

	Сутрин зори дор зарана
	с ален свет ме будят,
	и надежди будят в мене,
	родина наумят!

	По над момък облак ходи,
	дребен дъжд си рони;
	то не облак — дъжд не иди, —
	момък сълзи рони!

	Дайте криле, два орлове
	там да си зафръкне,
	где бял Дунав, край брегове,
	кара песен — време.
P$
