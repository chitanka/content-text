P>
	От младост до старост въпроси, решенйя
	тревожат живота човешки;
	от младост до старост мечти и стремленйя,
	безсмислица, страсти глупешки…
		Стига, човече!
		Заспи, о душе, спокой се!
	Отегна веч тялото в мъки и стражби,
	насити се с мирски пощевки;
	зимата налегна, погинват надежди,
	напразно и късно е веке!
		Стига, човече!
		Заспи, о душе, спокой се!
	Студено й наокол и мрак неприятен,
	чело ти от пот се обляло,
	глава ти е сива от скрежа омразен,
	сърце ти се й веч вледенило.
		Стига, човече!
		Заспи, о душе, спокой се!
	Възпри се, философе, труженик вечен,
	задачата й трудна и несбъдна;
	махни по-добре размишления празни,
	часът наближава, веч мръква.
		Стига, човече!
		Заспи, о душе, спокой се!
	Не теб е остало света да оправяш,
	да връщаш годините злати;
	и с сълзи горчиви ти л’ ще лекуваш
	дълбоки му гнусави рани?!
		Стига, човече!
		Заспи, о душе, спокой се!
	Под кръста могилен е краят на всичко,
	под него се струпват редовно:
	богатство, свобода и щастие човешко,
	под него й решение тревожно.
		Стига, човече!
		Заспи, о душе, спокой се!
	Време е, звонът веч дрънна наречен,
	минута напред ил подир —
	все толкоз: побързай под камък надгробен,
	глава си склони и в мире речи:
		Стига, човече!
		Заспи, о душе, спокой се!
P$
