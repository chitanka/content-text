P>
	Седя и мисля за Деникин,
	за наш Юденич и Колчак
	и мисля още как и как
	да смажем Ленин Болшевикин
	и на покойния Романов
	да обновим престола стар,
	като поставим там за цар
	другаря Бръбчо Добриянов.

	Че Връбчо е човек солиден
	и същевременно копой;
	науки много знае той
	и газетар е далновиден,
	а при това християнин, с вера
	и скъп е Връбчо на цена,
	защото в тъмната война
	и той направи далавера.

	Съдружник стар на стара банда
	от народняшки светила,
	изнене той тютюн с кола,
	но го изнесе контрабанда —
	и от пунгашин без кесия
	стана той виден богаташ —
	и оттогава Връбчо наш
	война отвори на Русия.
	. . . . . . . . . . . . . . . . . .
	. . . . . . . . . . . . . . . . . .
P$
