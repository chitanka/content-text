P>
	Помня го — накрай града захвърлен,
	В купища от смет потънал цял,
	Старият, най-мръсният квартал
	Бе като едно човешко гърло:
	Гълташе, каквото му попадне,
	Хапваше, каквото бог даде.
	Свикнал бе със дни да не яде,
	Хранеше се само с думи гладни.
	Хранеше се само с тиха вяра:
	Все ще има край животът груб
	И от малкия тесняшки клуб
	Все ще падне нявга катинара…
	Помня го, макар че помен няма.
	Днес многоетажен, чист и бял
	Той — Работническият квартал —
	Е затрупал мъката голяма.
	По балконите му червеней мушкато.
	По стъклата му — безброй слънца.
	Но в смеха на малките деца
	Пак дочувам мъката, която под паважа вика с глухи думи:
	Тук под всеки цвят тъга расте,
	И зад всеки смях — плач на дете,
	А под всяка стъпка — глас куршумен…
P$
