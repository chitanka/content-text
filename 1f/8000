P>
	Над деветстотин стръмни стъпала!
	Да се качи тук пеш, а не с кола
	Едва ли даже здрав човек могъл би!
	Аз тръгвам пеш. Кръвта ми се тресе.
	Кой предпочел би гладкото шосе
	Пред подвига на шипченските стълби?

	Тук не по стълби, а по канари
	Се е катерил мъртвия дори
	В ония дни на вековечна слава!
	И пътят още е от кръв горещ!
	По тази кръв с молитва се минава!
	Кръвта на два народ пари тук!
	И те до днес стоят един до друг
	На този връх в прегръдката от камък!
	Затрупват ги и преспи, и мъгли,
	Но няма сила да ги раздели!
	По-вечни от върха стоят те двама
	И свода на плещите си крепят.

	Към тях ме води този стръмен път,
	И той ме вика с ековете бойни.
	От канари сърцето ми кърви!
	Върхът расте от сечени глави!
	И тишина!
	„На Шипка все спокойно!“
	не е спокойно! Шипка пак крещи
	във мен, в сина ми, в нашите бащи!
	Зове ни с ветровете си — тръбачи!
	Над деветстотин стръмни стъпала!
	Вървя по тях през кървава мъгла —
	Не към върха, към себе си се качвам!
P$
