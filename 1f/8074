P>
D>
	На Цветан Николов
D$

	Аз съм пешакът — бавният и куцият —
	Сред тази свръхмоторизирана вселена.
	От кораба космичен до каруцата
	Ме изпреварва всичко. Хвърля буците.
	И, ще — не ще, запраща ги по мене.

	Но що от туй! Нали затуй са „лудите“
	Сред толкова нормални, та те само
	С усмивчица да сбират всички удари,
	От камъните му да вдигат чудния
	И приказен, и всечовечен замък!

	Ах, оправдани или пък измамени
	Ще си останат белезите свидни?
	По дяволите! Още буци, камъни!
	Материал — от тях, от мене — замъка!
	Дали ще го измайсторим? Ще видим.

	Аз съм пешакът, свикнал на моторите…
P$
