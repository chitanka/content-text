P>
D>
	В памет на Васил Попов
D$

	„ИСКА МИ СЕ ДА ЖИВЕЯ,
	И ДА ПЕЯ, ДА СЕ СМЕЯ!“
	Песента се носи глъчна. Пеят моите другари.
	И аз пея. И се смея. А ме дави скръб от нея.
	Нещо много ми е мъчно. Нещо ето тук ме пари.
	Бяхме десет. Точно десет. Точно тая песен пяхме.
	Точно тук. На тази маса. А пък днес ги гледам
	— девет…
	Утре — осем… С една песен.
	А пък десет, десет бяхме.
	Седем, шест… Но има песен… „Иска ми се…“
	А пък реввам.
	„Иска ми се!“ — реввам бесен. Десет същата я
	пяхме.
	Но отново, ах, отново, мъката ми вътре гасне.
	Гасне всичко зло със нея. И пак нея. И лудея.
	Кой го знае (свят лъжовен) как сме, що сме,
	Докога сме…
	… „Иска ми се да живея! Иска ми се да…“
P$
