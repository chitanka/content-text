	{img:rodari-nebeto-92.png|-right}
P>
	Понеже мнозина живеят със мания
	да носят отличия, титли и звания
	със съответните към тях обръщения,
	„Ваши Милости“ и „Ваши Почтения“,
	предлагам: тоз, който със своите лъжи
	е добил по-голяма известност,
	да се уважи
	с обръщение „Ваша Безчестност“.
	Тоз, който се счита над всеки закон
	сякаш крал е във своето кралство,
	да бъде наричан — то се знае, с поклон —
	„Ваше Нахалство“.
	Следват: „Ваша Пъзливост“,
	„Ваша Крадливост“,
	„Ваша Фалшивост“
	и „Ваша Бъбривост“,
	и още толкова, и тъй нататък,
	и този мой списък знам, не е кратък,
	но ако бъде в парламента прието
	да се титулува така всеки в лицето
	(дори някой пъзлив
	да бъде против,
	някой зъл да не ще
	своя ранг въобще).
	поне ще се знае,
	в тази наша държава
	кой точно какъв е
	и какво заслужава.
P$
