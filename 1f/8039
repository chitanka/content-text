P>
	Сред този космос от желязо,
	Сред този сив фабричен ад,
	Като от приказка излязъл,
	Шуми един вълшебен свят.
	Светът на спящите царкини,
	На Гъливер и братя Грим,
	Светът на детските години
	И на безгрижните игри.
	Звънят гласчетата-камбанки
	Край бабиния стар чекрък,
	А покрай бялата Снежанка
	Джуджетата танцуват в кръг.
	А зад ефирните пердета
	Гърми заводът-великан.
	Ще раснат малките джуджета,
	Ще тръгнат някой ден натам.
	И не със тежки боздугани,
	А със сърцата си добри
	Те ще надвият великана.
	И той ще им се покори.
P$
