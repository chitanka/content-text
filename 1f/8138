	{img:rodari-nebeto-53.png|-right}
P>
	Някои дирят причината
	за станалата беда
	в камион, който бил претоварен
	и в придошлата вода,

	но аз зная, че мостът се смачка,
	сякаш беше от крехък картон,
	защото го бяха излели
	от евтин „стомаХобетон“.

	Трябваше да е „СтомаНо-“
	бетонът във него излят,
	както изобщо мостовете
	се правят по целия свят,
P$
	{img:rodari-nebeto-54.png|-right}
P>
	но строителят, за да натъпче
	своя бездънен стомах,
	смени „Н“-то със „X“, от което
	мостът руХна във облак от праХ.

	Защото стомаХобетонът,
	ако нямате нищо против,
	на опъване, натиск, усукване
	е решително неиздръжлив.

	Но това си остана потулено
	и на практика тъй стана тя,
	че оказа се мостът в реката,
	а измамникът забогатя.

	Сега има две „Алфа-Ромео“,
	три вили, богат гардероб,
	и всичките крадени „Н“-та
	му дрънкат в широкия джоб.
P$
