P>
	Ех, че любопитна смесица
	От бой и от сезони!
	Грудка сняг се е надвесила,
	А зелен е още клонът.
	Сведен ниско над прозореца,
	Маха ми с ръка позната.
	С цяла преспичка отгоре си,
	А под преспичката — с лято.
	Да, седи си още лятото
	Тук-там в листо, пълни с жега.
	Но и есента със златото
	Ей я, вплела се е в него.
	А след есента — и зимата.
	И цветец от пролет още.
	И ги ето четиримата
	На едно дърво разкошно.
	И си викам: щом и в клоните
	Тъй невидимо и меко
	Са се смесили сезоните,
	Как ли смесват се в човека?
	Мъка, радост, скръб, мечтание…
	Листопади, пек и вятър…
	Ах, какво дърво обрано и
	Цяло в плод си е душата…
	Как ще да са четри? Клетият
	Мил човечец в тях къде го?
	Най-обърканият. Петият.
	Ах, горкият: всичко — в него!
P$
