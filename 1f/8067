P>
	Понесени от лют бензинен вятър,
	От градски пушек и от градска прах,
	Забравихме небето и земята,
	Изчезнахме, умряхме между тях.

	И само в редки слънчеви недели,
	Щом се обади селският ни бяс,
	Поемаме към вили и парцели,
	Да ги садим със скръб, със лук и праз.

	Мотиките гърмят със гръм позорен
	И плаче глух и гневен търнокоп,
	Забит в един забравен вече корен
	Или направо в нечий бащин гроб.
P$
