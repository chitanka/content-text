P>
	Край мъничкото леки, светли дни
	Дваж повече са тежките и тъмни,
	В които си пишман, че си осъмнал,
	И мислиш: даже слънцето тъмни.
	И струва ти се: край на всичко, край!
	Любов, усмивки, вери, изневери!
	На всичко, дето имал си до вчера
	И днес го нямаш вече.
	Ала знай,
	Помни от мен: това е миг, това
	Е само твойта, черната минута,
	И тя е само днес! Мисли за утре
	И за това, че си я надживял!
	Благодаря на слънце и на дъжд,
	На всичко, дето не отне смъртта ти.
	Умира му се на човек хиляда пъти,
	Ала горко му — ражда се веднъж!
P$
