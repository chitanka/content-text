P>
	Те вървят през света — неизвестни, известни.
	Всеки — с грижа, с мечта. Със тъги и със песни.
	Всеки — в своя си свят. Цеха, къщи, децата.
	И напред, и назад ги върти необятен
	Страшен, луд маховик: битие ли, какво ли…
	Но през смях и през вик, през възторг и неволя,
	Те и в радост, и в скръб, даже спейки, работят:
	На ръце и на гръб носят вкупом живота.
	И не пишат уж, но всеки стих мой в тях диша.
	Мен остава едно: да го просто препиша.
P$
