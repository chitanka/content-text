	{img:rodari-nebeto-15.png|-right}
P>
	Вярно, пощенските марки
	имат шарки
	много ярки,
	но лепилото по тях
	и до днеска не разбрах,
	как го правят и защо
	винаги да има то
	вкус на тапа,
	вкус на ряпа!

	Няма ли един химик,
	със чувствителен език
	да направи лепилата
	по-приятни за децата!

	И да имаме тогава
	една серия такава:
	хем със весели картинки,
	хем със вкус на боровинки!
	Или пък на мандарини!
	На кайсии, на малини!
	Ех, да пуснеха за нас
	марки с вкус на ананас!
P$
