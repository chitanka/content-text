P>
	Здравейте, чаровни момчета!
	Здравей ти, строителна чета
	От двайсет напети юнака!
	Аз идвам във вашта барака,
	Аз влизам в живота ви бурен,
	Но не като тип авантюрен
	И не със молив и хартия,
	Като писател-ловджия,
	На лов за герои и слава!
	Аз идвам не ум да ви давам —
	Но стига парадности скучни!
	Дайте шишето с ракия!
	Дайте си дланите, тия
	Дето копаят проводи,
	Дето издигат заводи,
	Дето живота издигат!
	Елате и моята книга
	Със тези ръце напишете!
	Ще пишем една епопея —
	Голямата, същата нея,
	Която навремето Ботев
	Започна със двеста живота.
	Не с двеста — с вас, двайсет момчета,
	Ще я допишем ний, чета!
P$
