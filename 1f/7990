P>
	Душа, харизана на свободата.
	Глава, обречена на вечното въже.
	И някаква жена освен България,
	Останала във тайна и до днес.
	И нищо друго. Пътища и вятър.
	И тайни срещи с тайнствени мъже.
	Жената все го чака. Скръб изгаря я.
	Но той за нея няма време. Не!

	Тя нека чака, скрита в свой тайна!
	По-важни работи си има той:
	България и свободата, милата.
	И своя път трагичен и голям.
	И той върви, върви. Все тъй безкрайно.
	До днес върви във глухия покой
	Към най-високия си връх — бесилото,
	Любимата да го съзре оттам.
P$
