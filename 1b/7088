P>
	На крехка майска роза пъпка — туй си ти;
	а утрото на май са моите мечти:
	въстава ден…
	На моята любов под знойните лъчи
	— една за мен,
	ти ароматна ще цъфтиш.
	Ти моите гърди ще украсиш,
	ще радваш моите очи.

	Ще бъде слънце любовта ми — и зари
	над тебе ще пилей, за тебе ще гори.
	След зноен ден,
	на теменужна вечер хладната роса
	— и теб, и мен
	пред вечен сън ще ороси…
	И дебном ангел тих ще угаси
	звездите в модри небеса.
P$
