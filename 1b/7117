P>
	Зловещо се възема кървава луната
	и никнат безпокойни сенки на нощта;
	задавени въздишки — плаче тишината…
	Сърце ми се не сепва, сам-само в света.

	На спомени неволни сенките печални,
	безкрайна върволица, никнат пред очи:
	другари изнурени, дрипави и кални…
	Сърце ми ги не вижда: вижда и мълчи.

	Повехнали тела на блянове омайни,
	разръфани шибои — нито дъх, ни цвят, —
	пребулени се влачат плачещите тайни…
	Сърце ми чуй-ме чуе, сам-само в цял свят.

	И сфинкс един ме гледа — камък неподвижен,
	с коварство притаено в поглед без лъчи,
	унесено замръзнал, странен, непостижен:
	сърце ми всичко знае — вечно ще мълчи…
P$
