P>
	„Най-сетне, Аттис!… Тук, сред тия мраморни колони,
	аз пях в копнение с наведена глава;
	под сянката на тия пеноцветни клони
	аз шепнах на любов заветните слова
	тъй дълго — и едно ги ехото повтори.
	Най-сетне! Моя… Нека те света съзре!
	Сияние — далечни арфи: то в простори с
	ияй и пей под ласка огнена море.
	Приплисва доле там, на първото стъпало,
	и в немощ гине уморената вълна.
	Какво ли нея из безкрая е подбрало?
	Предчувствие за тебе може би, — една,
	единствено свещена цел за смърт… Ревниви
	долитат, гинат уморените вълни.
	Но ти си в моите обятия щастливи
		и в тях ще те огряват всички дни!“

	— Сафо, божествена…

		„И, Аттис, — ето, що ли,
	кажи, що друго като твоята коса
	би могъл смъртен от безсмрътните да моли?
	Кълна се в тебе, нивга утренна роса
	не е по-светли на зората отразила
	припламналите къдри. И ръце кои
	за покривало на богиня тая свила
	тъй нежна са изпрели? Свилени струи
	сред тях две бели гълъбици са заспали…
	Гърдите ти на Афродита са олтар:
	две гълъбици… Кръвоцветните корали
	на техните глави — еднн достоен дар
	за нея, Знойнобедрата. Но ръф жадува
	една вълшебна роза: май е, — тя цъфти —
	и, Аттис, дал е Олимп вснчко ономува,
	комуто я в забрава днес отдаваш ти!“

	— Сафо, как страдаш — !

		„Не. Не си ли тук — и моя?
	Една за друга две земята ни роди.
	И как мъчително те дирех сред безброя
	по гмежни пътища, по глъчните стъгди!
	Ти бе на утрото в усмивката прозрачна
	и цял ден аз те дирех, до последна мощ;
	ти гледаше през погледа на вечер здрачна
	и аз безсънна те сънувах цяла нощ.
	И страх ме е, дете! — Дете благоуханно,
	нима си вече яв, не си ли още сън?
	Усещам твоя дих — и колко ми е странно,
	че трепетна сега гориш от мене вън…
	Но ти си моята душа! Аз знам: душата
	представа в сетен час пред взора поразен.
	О Аттис, о измама дивна на мечтата…
	Че ти си моята душа — и ти си в мен!“

	— Сафо…

		„Аз искам поглед в погледа бездънен
	и до безчувствие приплетени ръце, —
	словата, медените капки в шемет сънен,
	риданието на примиращо сърце! —
	Не… В тъмен взор светкавици внезапни; пламък
	на кръвоцъфнали страни; отчаян мах
	за глътка въздух; от гърди оттласнат камък;
	мъгли — и освежителния техен прах!
	Отгатната стократно плът — и все незнайна, —
	безбрежна нощ и неочаквана зора…
	И сепването на продумалата тайна:
	на вечността полуразкритите недра…
	Мечта, душата ми лежи пред мене нага,
	попукали са устните й жад и зной;
	душа, мечтата ми е облак пълен с влага —
	и нека те удави нейния порой!“…
P$
