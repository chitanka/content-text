P>
	По тихите нощни поляни,
	по тихата синкава шир,
	понисат се възгласи странни,
	на деви из призрачен вир.

	Тук нищо не казва кои са,
	ни име, ни техния род,
	но в грейнал из къдрите бисер
	занизва се спомнен живот.

	Не са ли те нощния повей
	на лес, в езера отразен,
	не съм ли у сънища нови
	попаднал нечакано в плен?

	Не са ли те болката скрита
	на скъп неизпълнен завет,
	напразно се моля и питам,
	аз няма да чуя ответ.

	А горе, в пустините, плава
	спокойният звезден керван,
	не търси ни сън, ни забрава,
	ни спомен, едва ли живян.
P$
