P>
	Преди звездите да затлеят,
	преди зора да зазори,
	мъгли се призрачно люлеят
	над самодивските гори.

	Към тебе тръгвам, буден дебна
	какво сърцето ми таи,
	а в него лирата вълшебна
	безумно звуците струи.

	В ответ се хоровод възима
	по самодивски върхове,
	сърцето шепне твойто име,
	душата скръбно го зове.

	Аз знам, че твоят взор посреща
	деня над призрачни гори,
	и не в роса — в сълза гореща
	лъчът на утрото гори.
P$
