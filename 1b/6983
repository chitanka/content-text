P>
	Повтор да се родя ли дойде време,
	желая аз да видя свят в страна,
	где разумът по припеци не дреме,
	или — дървар във Стара планина!

	Книжовник български? Поет? Звездите
	дори да снемеш — все това си пак:
	Ще крееш ти и ще си влачиш дните
	чужд в своя роден край, немил-недраг.

	Душа ти в дрипи бе, ще я оставя
	във багреница аз, народе мой!
	Теб пак допада, който знай да вдява:
	надминал бил и майстора си той.
P$
