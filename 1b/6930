P>
	В гората витае прозирно видение,
	над чело — корона от нощни листа,
	задгробно блещукат очи замъглени,
	молитва немее на мъртви уста.

	Низ граните трепват невидими жици,
	аз моята първа молитва познах,
	и погледът бавен на синя зорница
	над мен се възпира, невинен и плах.

	И всичко полека изгубва се в мрака,
	над мене въздишка на ангел замря:
	над нашата участ око не заплака,
	над гроба ни никой с молитва не спря.
P$
