P>
	Край бързия поток стоя приведен
	И растне, растне моята печал.

	Минават дни, ще дойде ден последен
	С безпаметна за миналото жал.

	И мисля аз за тебе, моя мъртва,
	И мисля аз за своя страшен грях.
	О, где си ти? Пренел бих всичко в жъртва
	Да чуя пак детинския ти смях!

	Но спиш в земята ти със свойта тайна,
	А чака мен там горе съдник строг.
	И свеждам аз глава в печал безкрайна,
	И капят сълзи в бързия поток.
P$
