P>
	— Мамо, Божо днес видял,
	върнал се и Гойнин Злати;
	ако да не бе умрял,
	ще си дойдеше ли бати?
	Ех, да имахме късмет!…

	— Майка ви на плач удари,
	брей дечица! Тук са пет
	щат ви бузите нашари.
	Млък-те! Жено, че и ти,
	пак те мътната повлече.
	Петра, бог да го прости,
	няма да го върнеш вече.
	Чуй ме, стига…

		— Клети син,
	как ли майка ще прежали?
	В чуждо място — ни един
	свещ на гроба да запали.
	Станах снощи: гръд гори…
	Взех най-новата му дреха
	и над нея до зори
	плаках, плаках без утеха.

	— Доста, доста ти, жена,
	виж, и малките разплака;
	воля божия! една
	всинца нас земята чака…
P$
