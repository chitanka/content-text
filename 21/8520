P>
	Разсрелвани, обесвани, горени,
	убивани безславно на дуел,
	поетите, родени преди мене,
	възкръсват покрай мен. И с укор смел,
	и с укор гръмък в тишината лиха
	ме стрелят в упор всяка нощ: „Кажи,
	щом всички нас за думи ни убиха,
	поет ли си изобщо, щом си жив?“
	И в срам навел главата си излишна,
	мечтая тайно все за онова
	безсмъртно стихче, дето ще напиша
	единствено с пожертвана глава.
	Дано изпълня клетвата си свята!
	Дано да имам жребия такъв —
	с кръв да платя на думите цената.
	Че мъртва е поезия, в която
	под всяка дума няма капка кръв.
P$
