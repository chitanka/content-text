P>
	Душата ми е дивеч луд
	пред пушката на Битието,
	а от цевта й лъха студ
	и се прицелва във сърцето.
	Не се бави, о, Битие!
	Ако ще стреляш, стреляй право
	в сърцето ми, което е
	мишена гола и отляво.
	Ах, уморих се, капнах, ах!
	Не бе гонитба, не бе чудо.
	Приживе не веднъж умрях.
	Живях умирайки. До лудост
	се гоним и до днес със теб
	и ти остана закачена
	огромна рана с черен креп,
	ала обрамчена с червено.

@@	23. V. 1994 г.
P$
