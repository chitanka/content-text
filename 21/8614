P>
	До покрив вдигаме къщя.
	На покрив — риза бяла, мокра
	от пот… А бедната душа
	се носи по света без покрив.
	И в тъмен час, и в тъжен час,
	обидена или сърдита,
	се носи тя далеч от нас,
	и все за своя покрив пита.
	Не просто покрив, а покров
	небето става върху нея.
	И скита тъжната любов
	с илюзията, че живее.
	Подай ръка, изтрий очи —
	очи от толкоз обич мокри.
	И нека двама помълчим
	под този сладък и горчив
	син небосвод — любов без покрив.
P$
