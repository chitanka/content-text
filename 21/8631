P>
	Казваш ми: „Тежък и мъчен човек!“
	Вярно. Такъв съм. Не искам да споря.
	Но във живота — ни лесен, ни лек —
	вече ми втръсна от лесните хора.
	Тях ще ги срещнеш на път и под път —
	не хора, а ангели същи небесни.
	Пълен със тях е и пъка светът
	от лесните хора.
	Те, хората лесни,
	ще дойдат край тебе, край мене, край нас
	и без да ги викаш. И в лесното само.
	В минутата лека и в лесния час,
	когато от тях нужда никаква нямаш.
	Празни и леки, със дух — пушек лек —
	те ще изчезнат в минутата съща,
	в която най-тежкият мъчен човек
	с най-тежките крачки внезапно се връща.
	С най-мъчната дума, с най-лютия лек
	ще дойде той раната в теб да затвори.
	Да, нека съм тъжен и мъчен човек!
	Влудяват ме леките, лесните хора!
P$
