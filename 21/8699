P>
	Вдигни очи! За мен вдигни очи!
	Защо? Не питай! Просто погледни ме!
	Помилвай ме и просто помълчи…
	И ако искаш двама да мълчим.
	Защо? Не питай! Ти ще разбереш —
	загледай се в погледа ми влажен
	очите, ако можеш да четеш,
	очите, вместо мене ще ти кажат.
	В тях блести сега една сълза,
	а твоят смях е птичка под небето.
	Ръцете ти са клонки на бреза,
	а аз живях без сини небеса,
	без пролети, без цъфнали надежди.
	Очите ти са капчици роса,
	в които небесата се оглеждат.
	Лицето ти е цялото в светлина,
	косите ти горят като житата.
	А в моите нощи нямаше луна,
	затуй израснах блед сред тъмнината,
	затуй протягам смръзнали ръце
	и жадно през очите ти надничам.
	През тях се вижда твоето сърце
	и затуй тъй много те обичам!
P$
