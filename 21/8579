P>
	Родих се. Поживях. Умирам.
	Дошъл съм с плач аз на света.
	И с плач живях. Със плач неспирен
	вървях, и падах, и летях.
	Макар сломен от болно здраве,
	макар и с дух не толкоз як,
	вървях превит, ала изправен,
	ала със непревит гръбнак.
	И колкото можах, направих,
	и колкото успях — родих.
	За спомен на света оставих
	деца и недописан стих.
	Дано децата ми с възвишен
	път докатерят моя връх.
	А свирещ вятър да допише
	стиха ми с вечния си дъх.

@@	25. XI. 1994 г.
P$
