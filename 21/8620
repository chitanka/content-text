P>
	Нашата сватба не стана в неделя.
	Никой на нашата сватба не стреля
	надолу в земята, нагоре в тавана.
	Никой не тръшна о дъските кана.
	Ни бели сватбари, ни шафери луди.
	Събрахме се ний като две пеперуди.
	Земята голяма ни беше постеля.
	Нашата сватба не стана в неделя.
	С делник започваше нашият празник,
	когато две чаши останаха празни.
	Вместо подарък след сватбата тиха
	всичките делници ти подарих аз,
	всичките делници ми подари ти.
	И почваше тежката сватба на дните.
P$
