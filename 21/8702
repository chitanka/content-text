P>
	Ти за мен бе тайнствена врата,
	тайнствен ключ аз исках да намеря,
	който да отваря в любовта
	най-добре залостените двери.
	Като принц от приказките сам
	търсих в пещерата великана,
	ключ да ми даде от твоя храм,
	но заключен храмът си остана.
	Но нима вълшебства трябват тук?
	… Като стар крадец, като разбойник
	най-накрай заблъсках с юмрук,
	но вратата се затегна двойно.
	Ти за мен бе тайствена врата,
	сложих върху бравата ръката
	като във просъница разбрах,
	че била отключена вратата…
	Не, не била тъй вълшебна тя
	окована с катинари тежки,
	чакала човешката врата,
	да я стоплят дланите човешки.
P$
