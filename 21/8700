P>
	Къде си моя първа обич?
	Разпръсна ни света голям!
	А беше време… Даже в гроба
	не исках да отида сам.
	Не исках да съм сам без тебе.
	Не искаше и ти — сама.
	За двамата ни бе потребен
	един живот. Една земя
	под нас или над нас да бъде.
	Ала животът се мени.
	Земята се върти и пъди
	прашинките на две страни.
	Земята се върти. Пилее
	листа и птици, сняг и прах…
	Върти се тя и те — със нея!
	И те — със нея, ние — с тях!
	Довчера влюбени и вечни,
	днес — аз съмичък, ти — сама.
	Като два полюса далечни,
	два края на една земя.
	И двете точки на кълбото
	се гонят всеки миг и час.
	А колко други във живота
	се гонят също като нас!
	И как безкрайно се пътува
	по паралела „Аз и Ти“…
	Затуй откакто свят светува
	кълбото земно се върти.
P$
