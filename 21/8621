P>
	Покрай прозореца ми вън
	минават те като насън,
	минават те като на лента.
	За мен остават те фрагменти,
	отделни, бързи и красиви,
	но скоро всички се преливат
	като във обща лоша снимка.
	И милите им половинки,
	третинки или четвъртинки
	в кълбо огромно се объркват.
	И се въртя, въртя в чекръка
	на много погледи и устни.
	Но щом въртежът ме напусне,
	от всички тях — различно-същи —
	към теб отново се завръщам.
	И като нов свят те откривам.
	И като никога красива
	те виждам аз съвсем отблизо
	как кърпиш вехтата ми риза.
P$
