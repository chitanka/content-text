P>
	Когато си помисля, че и ти
	ще си отидеш някой ден от мене
	и подир тебе пътните врати
	ще се полюшват празни и студени,
	и небесата ще се вкаменят,
	и птиците от скръб ще остареят,
	а аз ще стана празен кръстопът,
	по който само ветрове ще веят,
	едно небе ще смазва моя гръб,
	в гърдите си ще нося тежък камък
	и хорските усмивки ще са скръб —
	когато си помисля, че те няма.
	Когато си помисля…Не, не, не!
	Но ти си тук — усещам те във здрача.
	Заспивайки на твойте колене
	ще се насмея и ще се наплача…
	Сърцето ми събрано на юмрук
	полека се отпуска в твойте пръсти.
	Да, ти си тук! Усещам, че си тук
	по утрото, което пак възкръсва.
P$
