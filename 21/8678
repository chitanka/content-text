P>
	Живях до болката съвсем.
	Сред резките и амплитуди,
	разкъсващи я нощ и ден,
	ми е било безбожно трудно.
	От хималайската й вис
	до марианските й бездни
	не ме е смъквал нежен бриз,
	а ураганът й възмезден.
	И на жестокия си кръст
	ту извисена, ту сломена
	и благослов, и люта мъст
	тя щедро ръсеше над мене.
	Не я виня зя нищо днес.
	Най-зли с най-близки сме, когато
	не знае точния адрес
	обидата ни от Съдбата.
	Ако за нещо ми е жал
	и тайничко упреквам Бога,
	е, че във мене не е влял
	свръхсила, за да й помогна.
P$
