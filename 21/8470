P>
	Ти каза туй — и аз го чух;
	ти не искa — и ме отрови,
	ти буря внесе в моя дух,
	ти зле ми раната разрови.

	Благодаря… Аз спотаих
	и бол, и кипналата злъчка;
	аз вuдех образа ти тих —
	и не направих нито бръчка.

	Дали позна ти мойта скръб
	и мойто мрачното геройство?
	Не! Твоя взор остана тъп,
	завит с убийствено спокойство,

	и ти ми рече: „Лека нощ!“
	Аз отвещах: „И тебе тоже“…
	И във сърцето с тоя нож
	легнах да спа… о боже, боже!…

@@	1883
P$
