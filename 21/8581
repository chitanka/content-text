P>
	Двете хапчета и … край
	на деня, на въртележката.
	Спира лудия трамвай
	със вагоните си, тежките,
	пълни с влизали, излизали
	пътници, уви, неспирни. Те
	качваха се или слизаха
	на трамвая ми по спирките.
	Празен старият трамвай
	се прибира във депото си.
	Ад превозвал, търсил рай,
	но не го открил в живота си,
	той го дири във смъртта,
	в хапчетата, сънотворните,
	в стихналата белота
	на отвъдното. Безспорно, там
	няма ни трамваи, ни…
	От безсмислието сграбчена,
	пак душата ми звъни:
	„Хей, нещастнико, глътни
	не две, ами двеста хапчета!“

@@	2. I. 1995 г.
P$
