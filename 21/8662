P>
	С най-тежката борба животът ме нагърби —
	борбата със човешкото неверие.
	Гърмежи няма там. Не се проливат кърви.
	Но има победители и жертви.

	Съвсем сама с цял свят премерила бих сили.
	И той в нозете ми би пропълзял, но
	да знаех, че със мен си ти единствен, мили.
	Звучи сантиментално, но е вярно.

	Обратното, уви, разбира се без думи.
	Но искам да го чуеш и от мене.
	Цял свят да е със мен,
	единствен ти — срещу ми,
	в нозете му ще бъда повалена.
P$
