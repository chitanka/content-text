P>
	Аз съм тъжният цирков артист.
	Цял живот между горе и долу.
	Въжеходец-еквилибрист
	между двата изправени кола.
	По земята крепящ се едва,
	по въже ловко местя краката.
	Със години по него вървя —
	между истината и лъжата.
	С всяка крачка и с всеки свой жест
	аз внимавам при номера весел.
	Попротърка се, пусто въже.
	Ах, кога ли ще се обеся
	на едното му здраво парче!
	Ах, кога ли изплезен, огромен,
	ще се люшна под купола чер,
	а пък, пляскайки, всеки ще рече:
	„Бис! Ега ти страхотния номер!“

	Може „Бис!“ да плющи като дъжд,
	този номер се прави веднъж.

@@	25. V. 1994 г.
P$
