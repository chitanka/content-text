P>
	Разбягаха се всичките илюзии,
	отидоха си всичките фантазии.
	Потънаха във миши дупки „музите“.
	(Ах, как им поувяхнаха съблазните!
	И как им поокапаха и листите,
	и пъпките по клоните им, нежните!)
	Зорадстваш ли? Да, само ти единствена
	остана тук, при мене, след метежа им.
	Остана същата, непроменената,
	каквато си на снимката ни сватбена,
	за разлика от тях — несъстарена ти,
	ти — делничната, ти — невдъхновената…
	… Сложи трапезата… и да обядваме.

@@	07.1989 — 12.1992 г.
P$
