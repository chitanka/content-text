P>
	Царю, добре дошел!
	Царю, добре дошел!
	Ти нам си дар небесен,
	спасител и покров.
	Прийми ти нашта песен
	и нашата любов.

	Царю, добре дошел!
	Царю, добре дошел!
	Пред твоя орел славен
	падна тиран свиреп,
	народа окървавен
	покланя се на теб.

	Царю, добре дошел!
	Царю, добре дошел!
	Ти нам си Цар и Татко,
	ний твои сме деца.
	Прийми туй име сладко
	със нашите сърца.

	Царю, добре дошел!
	Царю, добре дошел!
	Ти нази от тъмница
	спаси и от палач,
	ний твоята десница
	целуваме я с плач.

	Царю, добре дошел!
	Царю, добре дошел!
	Свободата възкресе
	и наший покрив прост
	от радост се затресе;
	о, здравствуй, славен гост!
P$
