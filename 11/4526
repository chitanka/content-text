P>
	Пламти пожар, борба бесней
	при Охрид, Вардар и Пирин.
	Високо знамето се вей
	на храбрий македонски син.

	Наста великий чакан ден,
	наста великата борба.
	Светът е смаян, поразен,
	смути се самата съдба…

	O, колко храброст, мъжество,
	за смърт геройска колко стръв!
	Ще види свойто тържество
	юнашката проляна кръв:

	поклон, о братя, о борци
	величествени и свети,
	поклон, герои и светци,
	за най-високите мечти.

	Поклон, поклон от нас сега
	на ваший меч, на ваший гроб.
	Тоз, който знай да мре така,
	не може веч да бъде роб.

@@	София, 21 август 1903 г.
P$
