	[* В първото издание от 1880 г. със заглавие: „И добро, и не добро“.]
P>
	О либе драго, нека крием
	ний нашата любов и страст,
	с невинна хитрост да отбием
	вси людски погледи от нас.

	Боя се, пиле, че е трудно
	блаженството да се таи,
	боя се от окото будно
	на завистта — пази се ти.

	Дене драговница не си ми;
	съзреш ли ме, не руменей,
	зачуйш ли моя глас ил име —
	да се издаваш ти недей.

	Бъди по-хладна къмто мене,
	пази, кога ми хоратиш,
	със твоя глас и израженье
	душата ми да не смутиш.

	Кога ме гледаш, ти се чувай
	в очи ти жар да не пламти,
	със погледи не ме целувай,
	нито ме гледай често ти.

	Уви, що думам ази клети!
	Това търпя ли ща го сам?
	О дружке драга, тез съвети
	недей ги следува дотам.
P$
