P>
	Стреснете се в тоз мрачен миг,
		трепнете вси от грижа,
	издайте стон, издайте вик:
	че Македония въздиша:

	стиснете вашето сърце
		и чуйте що ви казва;
	тирана с кървави ръце
	днес Македония наказва!

	Отдайте залъка си ваш,
		а грабайте секира:
	от враг, от студ народа наш
	в Македония умира!

	Напред! Напред! Зове не чест
		да не останем задни,
	пропаднали сме, ако днес
	там Македония пропадне!

	Кръвта из нашите гърди
		не е съвсем изляна!
	Народе, цял стани! Иди!
	Че Македония въстана.

@@	Русе, 4 ноември 1878 г.
P$
