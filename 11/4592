	[* В първото издание от 1880 г. със заглавие: „Любовно добрутро“.]
P>
E>
	Я пришел к тебе…
@	Фет
E$

	Аз дойдох, душице сънна,
	сладко да те поздравя,
	че навън се вече съмна
	тебе, мила, да явя;

	и че слънцето засмено
	над горите вече грей,
	че от радост упоено
	славейчето майско пей;

	че зефирите въздишат,
	че дъбравата мълви
	и цветята си миришат
	из зелените треви;

	че природата с росица,
	с хубост свети, с младост грей
	и кат красна годеница
	на жениха си се смей;

	да те видя, ангел чудни,
	да те видя — пак засмян,
	и — дали възтокът будни
	бе от тебе по-румян!
P$
