P>
	Светът — отворена е книга
	и всякой може да успее
	по нещо в нея да прочита
	и нещичко да разумее…

	Но онзи пълно я разбира,
	онзи мъдрец и тайновед,
	неявни знаци който вижда
	вред, гдето спира своя глед…

	Не стига само да прочиташ —
	и слепий знае да чете:
	учи се думи да откриваш
	между самите редовце…

	Чети наопако в сърцата;
	избръщай буквите, рови —
	търси онуй, което бяга,
	от голий поглед се бои…

	И с пръст похващай всяко дело,
	пред всяка съвест туряй свещ —
	търси срамът на всяко чело,
	и сянката зад всяка свещ…
P$
