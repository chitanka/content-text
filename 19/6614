P>
	Веч на годините керванът превали
	зад цветний хълм на младостта;
	и моя бодър дух приневоли
	застигнала ме в път скръбта.

	И аз оглеждам се, на пладня спрян,
	и не съзира радост моя глед
	на миналото в пътя преживян,
	нито на тоя, що се вий напред.

	Но аз все пак вървя, глава привел…
	Ей наближава хълм да мина пак —
	последен хълм, на чийто връх предел
	се кръст тъмней през ве’черния мрак.
P$
