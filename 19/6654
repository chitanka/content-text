	[* За първи път стихотворението излиза през 1809 г. Бел. ред.]
P>
	Вино дайте ни пак! Досега ни веднъж
	не е вливало в мен пламък толкоз могъщ!
	Пийте — кой не би пил! — щом в света променлив
	само с чаша в ръка без лъжа си щастлив.

	Вкусих всички блага, цял потъвах в лъчи
	от разкошния мрак на красиви очи.
	Любих аз — кой не е също любил? — но кой,
	изнурен от страстта, е намирал покой?

	Бях с другари богат в моите пролетни дни,
	в младостта, що не знае ни страст, ни злини.
	Аз дружах — кой не е? — но е просто нелеп,
	който вижда, о вино, по-верни от теб!

	Може млада жена момък млад да плени
	и другарството свършва — ти не се промени!
	Ти старееш — кой не? — но какво ли, кажи,
	като теб по-добро става, щом отлежи?

	И макар в любовта да е всеки богат,
	поклони ли се друг на кумира му свят,
	радостта загорчи — само ти не горчиш;
	ти ревниво не си, всички ти веселиш:

	Младостта отлети, угаси всяка страст
	и след туй станеш ти сетен пристан за нас;
	в теб — не е ли така? — щом забравим скръбта,
	истината е в теб, в теб е и мъдростта.

	Щом Пандора* бедите безчет изтърва —
	[* Пандора /гр. мит./ — първата жена, направена от пръст като отмъщение на човеците, задето Прометей им дал огъня. Зевс й дал кутия, която не трябвало да отваря. Пандора не се подчинила и отворила кутията, откъдето излезли всички земни злини. Вътре останала само надеждата. Бел. ред.]
	и започна да страда светът след това.
	Без надежда не сме ли? Да вдигнем стакан —
	всеки става щастлив само щом е пиян.

	Славно грозде, здравей! В теб кипи есента,
	във нектара ти млад се таи младостта.
	Ще умрем — всеки мре! — но простят ли на нас,
	даже Хеба* била би доволна тогаз.
	[* Хеба /гр. мит./ — богиня, виночерпка на боговете. Бел. ред.]

@@	1809
P$
