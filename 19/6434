P>
	И бих желал орел да бъда аз…
	О, Боже, да бях орел,
	орлица бих залюбил, и тогаз
	как сретно бих живял…

	На връх скалист, унесен вечно в блен,
	гнездо бих свил. От яркий небосклон
	лъчи откраднал бих — сам лъч роден —
	издигнал бих на мойта мила трон.

	И литнал бих — кат вихър отлетял —
	към юг честит. От палма и от нар
	венец бих свил и бих го, бих го дал
	орлици в дар.

	А в късна нощ — вълшебници звезди
	кога блестят, кога Балкана пей —
	прегръщал бих я лудо до гърди…
	Ей, бурна младост, тъй ми се живей!
P$
