P>
	В четмо затънал, преживях верига от години;
	обсебих мъдрината на сто мъртви поколенья…
	Зачалото и свършекът на светските съдбини
	за мене бяха в разума; припаднах на колене

	пред микроскоп и пред компас; обхождах с телескопа
	нов мир; създавах Формули; на Цифрата робувах…
	Измама!… Най-подир узнах, че Пушката и Топа
	са плод на Цифрата и че на див кумир слугувах!

	В човешкий гений видях жлъч, в изкуството човешко
	намерих пустота, тма, блян, изступленье тежко!
	Сърцето ми жеднееше за радости, каквито

	науката не дава — и остана си несито!…
	Под лютий гнет на мисълта сал мъртвостта вирее;
	тоз, който знай, е същество, което живо тлее!…
P$
