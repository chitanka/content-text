	[* Нюстедско абатство — имението на Байроновия род в Нотингамшир, Средна Англия. В миналото е било манастир, основан от крал Хенри II /1170/. По времето на Хенри VIII манастирът е затворен и през 1540 г. става владение на благородника Джон Байрон. Бел. ред.]
P>
	О, Нюстед, ветрове в твоите бойници свирят;
		дом на моите деди, вече лъхаш на смърт;
	твоите рози сред парка пустеещ умират,
		на бодили и бурени правейки път.

	От бароните, бодили своите васали
		през Европа на поход в юдейската степ,
	само гербът и щитът, при буря звъняли,
		са последните тъжни реликви във теб.

	Няма пак да разпалва в гърдите ми пламък
		Робърт с арфата, както в далечните дни;
	Джон от Хористан спи в Аскалонския замък*,
	[* Аскалон — крепост в Палестина, където кръстоносците от Първия кръстоносен поход /1099/ разбиват голяма египетска войска. Бел. ред.]
		на арфиста ръцете смъртта вледени.

	Пол и Хюбърт лежат в долината на Креси*:
	[* Креси-ан-Понтъо — село в Северна Франция, където през 1644 г. Кромуел разбива войските на Чарлс I. Неколцина от Байроновите прадеди са участвали в сражението на страната на краля. Бел. ред.]
		теза краля и Англия паднаха там.
	Мои славни деди! Всеки славен и днес е,
		помним вашата гибел и подвиг голям.

	А при Марстън със Руперт* четирмата братя
	[* Принц Рупърт /1619–1692/ — английски военачалник, племенник на крал Чарлс I. Бел. ред.]
		осветиха с кръвта си пролята пръстта —
	на английския крал защитиха правата,
		предпочели, от вярност към него, смъртта.

	Сбогом, сенки на храбрите! С вас се сбогува,
		тоя замък напускайки, вашият внук.
	Тоя спомен сърцето му пак ще вълнува,
	смелост той ще му вдъхва в чужбина и тук.

	Ако взора му тъжен сълза замъглява,
		не от страх е смутен във прощалния час.
	И потеглил далеч с дух, жадуващ за слава,
		няма никъде той да забрави за вас.

	Той за вашата доблест и чест е достоен
		и заклева се горд, че ще помни за тях.
	И живял като бас, станал истински воин,
		той праха си ще смеси със вашия прах.

@@	1803
P$
