P>
	Единствен имам сина по бранните полета.
	Къде е той сега и как е аз не знам,
	но моята душа от скръб не е обзета —
	по него да заплача било би ме срам.

	Защото зная аз какво се дълг нарича
	към майка — Родина, що значи родна чест…
	О, нека плаче таз, що своя син обича
	по-силно от рода си, тя нека плаче днес.

	А аз скръбта си горка с радост ще заменя —
	щастлива, че отгледах смел и храбър син,
	син, който брани гордо земята си рождена…
	Аз няма да заплача, макар че е един!

	И чуя ли, че е загинал във борбата,
	в жестоката борба със подлий враг — тогаз
	смирено ще целуна на родний край земята.
	И… може би… тогава заплакала бих аз!
P$
