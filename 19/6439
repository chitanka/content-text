E>
	Go ahead!
E$
P>
	Напред! Живота е сраженье!
	Напред! И прав всегда ходи!
	Напред, макар към поражение!
	Ако ще паднеш, прав падни!

	Напред! Целта си не забравяй!
	Напред, напред, по правий път!
	Назад не гледай! Не оставяй
	безплодно дните да текат!

	Напред! Със труд и ум, и дързост
	се вдигат цели планини!
	Напред! Тук долу има всяка мъдрост
	в таз само думица стои!

	Че ще пропаднеш, що ти става?
	Не пада вечний идеал!
	След тебе друг ще продължава,
	щото си вършил и мечтал!

	Ще доде друг да доизкара
	несвършените ти дела;
	без свършек нищо не остава,
	без край е само мисълта!

	Създавайте и на времето
	не гледайте като на враг;
	еднъж създаденото нещо
	не може да загине пак!

	На работа, и без почивка,
	без страх и без душевен смут!
	Светата божия десница
	бди върху человешкий труд!

	Напред, о, ратници избрани,
	о, първозвани труженици!
	Напред, каквото и да стане,
	и земний шар да се срути!

	Не чакайте всегда сполука,
	но в себе вярвайте всегда —
	такваз е земната наука!
	Напред, бащи! Напред, деца!
P$
