P>
	Вървиме ний самотни на светът,
	звезди световни, всяка своя път;
	един за други в тайна желба креем,
	един за друг — и отчуждени греем:

	ти с дивното вълшебство на плътта,
	аз с висший бяс душевен — гордостта.
	Светът ни гледа в нямо изумлене —
	и се чужди от тебе и от мене.

	И ний вървим самотни на светът.
	Дано не се присрещнем някой път!
	Съединени, ний ще угаснеем…
	За нас самотност тряба — за да греем.
P$
