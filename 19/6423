P>
	О, не разваляйте гнездата,
	които птиците си вият,
	де пролет снасят си яйцата
	и лете пилците си крият.

	Какво би майка ви казала,
	да биха люди зли сломили
	оная красна люлка мала,
	де спят братчетата ви мили?

	Бог учи птиците да правят
	тъй здраво в шумата гнездата,
	къде се раждат и остават,
	доде им порастат крилцата.

	Със какви трудове големи
	и постоянство ги изграждат
	и колко трябва много време
	сламка по сламка да наряждат!

	Как трябова жесток да бъде,
	кой къщицата им разбие,
	бащата, майката пропъди
	и пиленцата им убие!
P$
