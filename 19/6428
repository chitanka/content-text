P>
	Един завет оставили са нам дедите —
	велик завет, написан с кървав меч:
	— „Деца, на родний край пазете си земите
	от подъл враг, кат зеницата на очите
	бранете ги от близо и далеч!…“

	И тоз завет на миналото грял е в дните
	кат дивен фар, и вожд той бил е драг
	на всички тез, кои загинаха в борбите
	за род, за родна чест, презрели суетите
	на грешний свят, презрели бащин праг.

	И не ли той под родно знаме днес войските
	събира пак? И не ли тоз свещен
	завет на всички тям сгрява им душите
	и вика ги в борба неравна със вразите
	без жал да мрат за бащин край рожден?…

	Един завет оставили с нам дедите —
	велик завет, написан с кървав меч:
	— „Деца, на родний край пазете си земите
	от подъл враг, кат зеницата на очите
	бранете ги от близо и далеч!…“
P$
