P>
	Как вълна преко вълна
	пенясто поточе мята!
	Техний ромон с ведрина
	в миг изпълни ми душата.

	Шум поволен, шум в захлас —
	спомени от младост ранна…
	Минатия път завчас
	ясно ми в умът предстана.

	Тъжна жега. Градом пот
	се от морно чело рони…
	Дълга пътя — къс живот —
	кой ли бяс ме в тоз път гони!

	Шум поволен, шум в захлас —
	спомени от дни щастливи…
	Към поточето се аз
	спуснах по брега ронливи…

	Гребнах из вълни, лице
	лиснах — хлад и свеж и сладък…
	И с отлекнало сърце
	тръгнах пак из път нататък.
P$
