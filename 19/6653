P>
	Щастлива си. И аз бих искал
		да съм щастлив, а не злочест.
	От твойто щастие бях свикнал
		и аз да съм щастлив до днес.

	Честит е твоят мъж — от болка,
		от мъка бих се разболял;
	о, колко бих го мразил, колко,
		ако любов не бе ти дал.

	Видях детето ти и мислех,
		че ще умра ревнив, свиреп,
	но то невинно се усмихна
		и го целунах зарад теб.

	Целунах го с въздишки скрити,
		че в него татко му познах,
	но то ме гледаше с очите,
		в които все тъй влюбен бях.

	О, сбогом! Щом си тъй ревнива,
		аз няма да пророня глас,
	но по-далеч от теб! — не бива
		твой. Мери, пак да стана ад.

	Все мислех: гордостта и дните
		са угасили в мен страстта;
	ала сърцето ми в гърдите
		запърха пак от любовта.

	А помня как по-рано тръпно
		от твоя поглед бях в захлас,
	но днес туй би било престъпно —
		не трепва нито нерв у нас.

	Ти пак се взираш в мене с нежност,
		но няма туй да ме смути:
	спокойната ми безнадеждност
		единствено съглеждаш ти.

	Не бива тая страст проклета
		пак споменът да разгори.
	Къде е тайнствената Лета?
		Стихни, сърце! Или умри!

@@	1808
P$
