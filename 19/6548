P>
	Тъмна нощ е. Стръвно вихъра ехти.
	Вихром низ полето колата лети.

	Нещо си коларят мъмри неприветно.
	Татък надалеко плахо пламък светна

	и примами моя смрежен с дрямка взор.
	Дали той не свети на някой прозор?

	В тайна ли омая някой там копнее —
	и сърце му нищо друго не жалее —

	часовете само бързо че хвърчът?
	Или пък самотен там в домашний кът

	някой в ожидание бди сред нощта будно?
	И вървят за него часовете мудно?

	Кой знай, кой знай. Стръвно вихъра ехти.
	И колата вихром в полето лети.
P$
