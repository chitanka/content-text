	Живял един човек. Той имал хубава крава. Доил я, доливал вода в млякото и го продавал.
	Веднъж завалял силен дъжд и пороят отнесъл кравата.
	Стопанинът на кравата се натъжил много.
	А неговите мънички деца му рекли:
	— Татко, водата, която ти доливаше, за да има повече мляко, придойде цялата отведнъж и кравата се удави в нея.
	Бащата го досрамяло и се разкаял за онова, което вършил.
