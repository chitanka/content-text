	Когато се мръкнало, всички младежи се събрали в колибата и легнали да спят. Единият от тях рекъл на другия:
	— Приятелю, затвори вратата!
	Но другият отговорил:
	— А какво правиш ти? Защо сам не затвориш?
	Всички млъкнали.
	После друг младеж рекъл:
	— Приятелю, затвори вратата!
	А тоя отговорил:
	— Не, хайде да си лежим така. Който има късмет, той ще си остане здрав и читав!
	Настъпила нощта. Дошъл лъвът и отвлякъл крайния от тях. Тогава един младеж пак рекъл:
	— Хайде, приятели, да затворим вратата! Лъвът вече отвлече един наш другар.
	Но другите отговорили:
	— Затвори ти!
	И продължили да лежат така. А лъвът дохождал и ги отвличал един след друг, докато ги извлякъл всичките.
