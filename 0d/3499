	Имало едно време двама съседи. Единият бил бедняк. Ръцете му били винаги изцапани с пръст. Другият бил богаташ, имал много пари. А в нашата страна съществува обичай, според който съседите трябва да ядат заедно. Всеки от съседите донася своя просеник, но го изяждат заедно. А този богаташ не искал да яде заедно с бедняка и търсил повод да се отърве от него.
	Веднъж казал на бедняка:
	— Купих два кантара* гвоздеи, за да си скова лодка, и изведнъж видях, че мишки са изяли всички гвоздеи.
	[* Кантар — мярка за тежест, около 45 кг.]
	— Какво приказваш? — отговорил беднякът. — Съседе, през целия си живот не съм видял мишки да ядат желязо.
	Тогава богаташът се развикал:
	— Как? Искаш да кажеш, че лъжа? Отсега нататък всеки от нас ще яде в своята къща.
	И оттогава всеки се хранел отделно.
